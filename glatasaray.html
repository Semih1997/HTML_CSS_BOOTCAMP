<!DOCTYPE html>
<html>

<head>
    <title>Galatasaray-Semipedi</title>
</head>

<body>

    <h1>&hearts; Galatasaray &hearts;</h1>
    <img src="https://upload.wikimedia.org/wikipedia/commons/thumb/d/d6/1909_07_01_Resimli_Kitab_Galatasaray.jpg/240px-1909_07_01_Resimli_Kitab_Galatasaray.jpg"
        alt="Temmuz 1909 tarihli Resimli Kitap dergisinde Galatasaray Futbol Takımı">
    <img src="https://upload.wikimedia.org/wikipedia/commons/thumb/b/b9/Galatasaray_SK_in_Dacia_Ferry.jpg/239px-Galatasaray_SK_in_Dacia_Ferry.jpg"
        alt="Yurt dışına çıkan ilk Türk futbol takımı olan Galatasaray'ın 1911 Eylül'ünde gerçekleştirdiği geziden bir görünüm (kafile Dacia feribotundayken).">
    <img src="https://upload.wikimedia.org/wikipedia/commons/thumb/c/c1/1341_07_26_Gol_Spor_Galatasaray.jpg/240px-1341_07_26_Gol_Spor_Galatasaray.jpg"
        alt="26 Temmuz 1925 tarihli Gol Spor dergisinde Galatasaray futbol takımı">
    <img src="https://upload.wikimedia.org/wikipedia/commons/thumb/d/da/1925_08_10_Galatasaray_Slavya.jpg/239px-1925_08_10_Galatasaray_Slavya.jpg"
        alt="10 Ağustos 1925 tarihli Gol Spor dergisinde Galatasaray ve Slavya takımları bir arada.">
    <img src="https://upload.wikimedia.org/wikipedia/commons/thumb/4/4f/1934_07_11_Gol_Spor_Galatasaray.jpg/238px-1934_07_11_Gol_Spor_Galatasaray.jpg"
        alt="11 Temmuz 1934 tarihli Gol Spor dergisinde Galatasaray futbol takımının geçit resmi.">
    <img src="https://upload.wikimedia.org/wikipedia/commons/thumb/c/c2/Metin_Oktay.jpg/150px-Metin_Oktay.jpg"
        alt="'Taçsız Kral' lakabıyla anılan Metin Oktay.">
    <ul>
        <div>
            <li><img src="https://upload.wikimedia.org/wikipedia/commons/thumb/e/e1/Old_logo_of_Galatasaray_SK.svg/90px-Old_logo_of_Galatasaray_SK.svg.png"
                    alt="Galatasaray'ın Ğayn ve Sin'li Arapça harfli arması (1923).">
                <h5>Galatasaray'ın Ğayn ve Sin'li Arapça harfli arması (1923).</h5>
            </li>
            <li><img src="https://upload.wikimedia.org/wikipedia/commons/thumb/f/f6/Galatasaray_Sports_Club_Logo.png/90px-Galatasaray_Sports_Club_Logo.png"
                    alt="Galatasaray'ın G ve S'li arması.">
                <h5>Galatasaray'ın G ve S'li arması.</h5>
            </li>
        </div>
    </ul>
    <p><b>Galatasaray (futbol takımı)</b>, Galatasaray Spor Kulübü'nün
        Süper Lig'de mücadele eden futbol takımıdır.
        Galatasaray Spor Kulübü'ne ait olan Galatasaray Sportif Anonim Şirketi,
        kulübün futbol takımının sahibidir. Galatasaray Spor Kulübü'nün 1997
        yılında şirketleşme sürecine girmesinin ardından kurulmuştur.
        Hisselerinin %55,03'ü Galatasaray Spor Kulübü Derneğine aittir,
        %44,96'sı ise Borsa İstanbul'da halka açıktır. Türkiye futbol
        tarihinin en başarılı ve en çok taraftarı olan spor kulüplerinden
        birisidir.<sup><a
                href="https://tr.wikipedia.org/wiki/Galatasaray_(futbol_tak%C4%B1m%C4%B1)#cite_note-6">[6]</a><a
                href="https://tr.wikipedia.org/wiki/Galatasaray_(futbol_tak%C4%B1m%C4%B1)#cite_note-7">[7]</a></sup>
    </p>
    <p>
        1905 yılında Ali Sami Yen ve arkadaşları tarafından, öğrenci oldukları
        Galatasaray Lisesi'nde kurulan kulübün ilk spor dalıdır. Şu ana kadar 22
        kez Süper Lig şampiyonu olmuş, 18 kez Türkiye Kupası ve 16 kez de Türkiye Süper Kupası
        kazanmış; 2000 yılında da UEFA Kupası'nı ve UEFA Süper Kupa'yı kazanmıştır. Galatasaray,
        ayrıca Uluslararası Futbol Tarihi ve İstatistikleri Federasyonu tarafından yapılan
        "Dünyanın en iyi futbol kulüpleri" istatistik çalışmasında, 2000 Ağustos ayı en iyi takımı<sup><a
                href="https://tr.wikipedia.org/wiki/Galatasaray_(futbol_tak%C4%B1m%C4%B1)#cite_note-8">[8]</a></sup>
        2001 Ocak ayında ise puan sıralamasında 1. sıraya yükselerek ayın lideri olmuştur.
    </p>
    <p>
        Galatasaray 1999-00 sezonunda UEFA Şampiyonlar Ligi gruplarını 3. olarak bitirdikten sonra,
        katıldığı UEFA Kupası'nı yenilmeden kazanan tek takımdır. 1999-2000 yılında, UEFA Kupası finalinde
        İngiltere'nin Arsenal kulübünü penaltılarda 4-1 yenerek, bir Avrupa Kupası kazanan ilk ve tek Türk
        futbol kulübü olmuştur. Galatasaray aynı yıl; Süper Kupa'yı da Real Madrid'i 2-1 yenerek kazanmıştır.
    </p>
    <hr>
    <section>
        <h2>Tarihçe</h2>
        <article>
            <h3><b>Süper Lig öncesi (1905-1959)</b></h3>
            <p>
                1905 yılında kurulan Galatasaray, günümüzde varlığını devam ettiren takımlar göz önüne alındığında ilk
                Türk
                futbol takımıdır.<sup><a
                        href="https://tr.wikipedia.org/wiki/Galatasaray_(futbol_tak%C4%B1m%C4%B1)#cite_note-tff1-9">[9]</a></sup>
                Bu durumun doğal sonucu ise herhangi bir futbol liginde mücadele eden
                ilk Türk
                takımı
                olma ayrıcalığına sahiptir.<sup><a
                        href="https://tr.wikipedia.org/wiki/Galatasaray_(futbol_tak%C4%B1m%C4%B1)#cite_note-TFF-10">[10]</a></sup>
                Bunda, Galatasaray Lisesi gibi bir kurumun içinden çıkmasının
                da payı
                vardır. Galatasaray, 1905-1906 sezonunda İstanbul Ligi'ne katılmış, 1907-1908'de ise şampiyonluk
                sevincini
                yaşamıştır. Yabancı takımlarla aynı ligde oynayan ve şampiyonluk yaşayan Galatasaray, yeni Türk
                takımlarının
                kurulması için de örnek olmuştur. 1911 yılında Macar Klojvar takımıyla deplasmanda yaptığı maçla da ülke
                dışına çıkarak ilk maç yapan takım yine Galatasaray'dır.
            </p>
            <p>
                Türk sporunun ilk teşkilatı olan Türk İdman Cemiyetleri İttifakı, yine Ali Sami Yen tarafından
                kurulmuştur.
                yıllar sonra Galatasaray Başkanlığı da yapacak olan Yusuf Ziya Öniş'in başkanlığında, 1923 yılında
                Şehzadebaşı'ndaki Letafet Apartmanı salonunda yapılan toplantıda "Futbol Heyet-i Müttehidesi" adıyla
                kurulmuştur.
            </p>
            <p>
                Profesyonellik öncesi dönemde, İstanbul Ligi, Cuma Ligi, Pazar Ligi gibi değişik isimlerle oynanan lig
                maçlarında Galatasaray, o dönemin diğer takımları Altınordu İdman Yurdu, Moda, Fenerbahçe ve Beşiktaş'la
                birlikte şampiyonluk mücadelesi yapmış ve defalarca şampiyon olmuştur. Bu dönemde kazanılan kupalardan
                biri
                de 1928 yılındaki Gazi Büstü'dür. Gazi Büstü, Türkiye Cumhuriyeti'nin kurucusu Mustafa Kemal Atatürk
                yaşarken adına düzenlenen ilk ve tek kupadır. Taksim Stadı'nda oynanan maçı Fenerbahçe’yi 4-0 yenen
                Galatasaray kazanmıştır. Bu büst, hâlen Galatasaray Müzesi'nde bulunmaktadır. Yılda bir defaya mahsus
                olmak
                üzere, 10 Kasım günleri yapılan anma törenlerinde kullanılmaktadır.<sup><a
                        href="https://tr.wikipedia.org/wiki/Galatasaray_(futbol_tak%C4%B1m%C4%B1)#cite_note-11">[11]</a></sup>
            </p>
        </article>
        <article>
            <h3><b>1959-1969</b></h3>
            <p>
                21 Şubat 1959 tarihinde sadece İstanbul, Ankara ve İzmir takımlarının katılabildiği Türkiye 1. Futbol
                Ligi
                kuruldu. Beyaz ve kırmızı grup şeklinde düzenlenen ve 16 takımın yer aldığı ligde Galatasaray, kırmızı
                grupta yer aldı. İtalyan teknik direktör Leandro Remondini yönetimindeki Galatasaray, 7 galibiyet ve 6
                beraberlik alıp 20 puanla grubunu lider tamamladı.[12] Finalde ise beyaz grubun birincisi Fenerbahçe ile
                karşılaştı. İki maç şeklinde düzenlenen finalde, ilk maçı Metin Oktay'ın golüyle 1-0 kazanmasına karşın
                ikinci maçta rakibine Yüksel Gündüz, Mustafa Güven, Naci Erdem ve Şeref Has'ın attığı gollerle 4-0
                yenilerek
                Türkiye 1. Futbol Ligi'nin ilk şampiyonluk unvanını ezeli rakip Fenerbahçe'ye bıraktı. O sezon gol kralı
                ise
                13 gol ile Metin Oktay oldu.
            </p>
            <p>
                1959-60 sezonunda ligi üçüncü olarak bitiren Galatasaray futbolcularından Metin Oktay 33 gol ile gol
                kralı
                oldu. Galatasaray 1960-61 sezonunda 38 maçta 27 galibiyet 6 beraberlik ve 5 mağlubiyet alsa da ligi 1
                puan
                farkla Fenerbahçe'nin arkasında bitirdi. 1961 yılında takımın başına Gündüz Kılıç getirildi. Bu sezonun
                en
                önemli gelişmelerinden birisi ise Metin Oktay'ın 10 Temmuz 1961'de, 300.000'i Galatasaray'a ödenen
                675.000
                Türk lirası karşılığında, 1959 ile 1961 yılları arasında Galatasaray'ı çalıştıran Leandro Remondini'nin
                teknik direktörlüğünü yaptığı ve o sezon Serie A'ya yükselen İtalya'nın Palermo takımıyla 2 yıllık
                sözleşme
                imzaladı. Aylık maaşı ise 250.000 İtalyan lirası (3.750 Türk lirası) olarak belirlendi.[13] Böylece
                Metin
                Oktay; Şükrü Gülesin, Bülent Esel, Bülent Eken ve Lefter Küçükandonyadis'ten sonra İtalya'da top
                koşturan
                beşinci Türk futbolcu oldu.[14] 1961-62 sezonunda ise 38 maçta 23 galibiyet, 11 beraberlik ve 4
                mağlubiyet
                alan Galatasaray tarihinde ilk Profesyonel lig kupasını müzesine götürdü. Bu kupayı müzeye götüren ilk
                teknik direktör olma gururu ise Gündüz Kılıç ve yardımcısı Coşkun Özarı oldu. Ayrıca Galatasaray 1956
                sezonundan sonra tarihinde ikinci kez Şampiyon Kulüpler Kupası'nda mücadele etme hakkı kazandı. 1962-63
                sezonu öncesinde kadrosunu eski oyuncularından Metin Oktay ile güçlendiren ve 1962-1963 sezonuna kadar
                Avrupa kupalarında yer alamayan Galatasaray, o sezon yine ilk turda Dinamo București’e rakip olmuştur.
                Fakat
                bu kez gülen taraf Galatasaray olacaktır. Galatasaray, 6 sene önce ilk galibiyeti aldığı rakibini bu kez
                kupada saf dışı bırakarak, ilk kez tur sevincini tadacaktır. 9 Eylül 1962 tarihinde Bükreş’te oynanan
                maçtan
                Metin Oktay’ın ağlara gönderdiği golle 1-1 beraberlikle ayrılan Galatasaray, bir hafta sonra
                İstanbul’daki
                maçta Kadri Aytaç ve Metin Oktay’ın kaydettiği gollerle 2-1 galip gelmiştir. Galatasaray, o sezon ikinci
                turda Polonia Bytom takımını 4-1 ve 0-1'lik sonuçlarla eledikten sonra, çeyrek finalde eşleştiği İtalyan
                devi AC Milan'a iki maçta da mağlup olarak Şampiyon Kulüpler Kupası’na veda etmiştir.[15] Lig'de ise ilk
                olarak kırmızı grubu 1. tamamlayan Galatasaray, Şampiyonluk grubunda ise 22 maçta 14 galibiyet 7
                beraberlik
                ve 1 mağlubiyet alarak tekrar şampiyon oldu. Metin Oktay da 38 gol ile gol kralı oldu. 1963-64 sezonunda
                ise
                ligi 3. sırada bitiren Galatasaray tarihinde ilk kez UEFA Kupa Galipleri Kupası'na katılma hakkı
                kazanmıştır. 1963-64 sezonunun 15. haftasında Coşkun Özarı, ikinci kez takımın başına getirilmiştir.
                Sezonu
                üçüncü olarak tamamlayan Galatasaray, O sezon ikinci kez düzenlenen ve ilk sezon aldığı Türkiye
                Kupası'nın
                tekrar sahibi oldu. Finalde Altay'ı hükmen mağlup eden Galatasaray'ın kazandığı kupa, Özarı'nın
                kariyerinde
                tek başına aldığı ilk kupa oldu. 1964-65 sezonuna da Galatasaray'ın baş antrenörü olarak yine Coşkun
                Özarı
                başladı. Ligde üç maç, Kupa Galipleri Kupası'nda da Magdeburg karşısında iki maçta Galatasaray'ı
                yönetti.
                Ancak Gündüz Kılıç'ın antrenörlüğe geri çağrılmasıyla Galatasaray'dan ayrıldı. Galatasaray, günümüzde
                oynanmayan UEFA Kupa Galipleri Kupası’nda ise ilk maçına 9 Eylül 1964 tarihinde çıkmıştır. Doğu Almanya
                temsilcisi Magdeburg ile Almanya’da ve Türkiye’de oynanan maçlar 1-1 eşitlikle sonuçlanınca, üçüncü maç
                Viyana’da oynanmış ve bu karşılaşma da 1-1 beraberlikle bitmiştir. Üçüncü karşılaşmanın da berabere
                bitmesinin ardından kura atışı yapılmış ve Galatasaray bir üst tura çıkmıştır.
            </p>
            <p>
                1964-65 sezonunda 39 puanla ligi 3. sırada bitiren Galatasaray, bir kez daha UEFA Kupa Galipleri
                Kupası'na
                katılma hakkı elde etti. Galatasaray 1. turda Schweizer Cup Şampiyonu FC Sion ile eşleşmiş, ilk maçı
                deplasmanda 5-1 kaybetmiş; kendi sahasında 2-1 kazansa da turnuvaya veda etmiştir. 1965-66 sezonunda
                Gündüz
                Kılıç yönetimindeki takım, Beşiktaş'ın 6 puan gerisinde ligi tamamlayarak 2. olmuştur. Ancak Galatasaray
                bir
                kez daha Türkiye Kupası'nı müzesine götürmüştür. 1966-67 sezonunda UEFA Kupa Galipleri Kupası'nda ilk
                turda
                ÖFB-Cup şampiyonu Rapid Wien ile eşleşen Galatasaray deplasmanda 4-0, kendi sahasında da 5-3 kaybederek
                elenmiştir. Ligi ise 41 puanla 3. sırada tamamlamıştır. Bu gelişmelerin ardından sezon sonunda Gündüz
                Kılıç
                ile yollar ayrılmış yerine ise Bülent Eken getirilmiştir. 1967-68 sezonunda ise Galatasaray, yine ligi
                3.
                sırada bitirmiştir. 1968-69 sezonu öncesinde ise yeniden yapılanmaya giden Galatasaray'da teknik
                direktörlüğe Yugoslav Toma Kaleperovic getirilmiştir. 1968-69 sezonu başından sonuna kadar Eskişehirspor
                ve
                Galatasaray'ın mücadelesiyle geçti. Galatasaray ve Eskişehirspor bu düğümü çözmek için 16 Mart 1969
                tarihinde Ali Sami Yen’de karşı karşıya geldi. Maçın ilk dakikaları Eskişehirspor'un ataklarıyla
                geçerken,
                Eskişehirspor'un da sezon başında kadrosuna katmak istediği fakat Galatasaray'a transfer olan Varol
                Ürkmez,
                ilk yarının 22. ve 25. dakikalarında Eskişehirsporlu Nihat Atacan’ın iki golüne engel olmayınca soyunma
                odalarına 2-0’la gidildi. İkinci yarıda Atılay Özgür oyuna alındı. Eskişehirspor’un sonunu hazırlayan
                ilk
                golü 46. dakikada eski takımına atan Atılay, böylelikle Galatasaray formasıyla da ilk golünü atmış oldu.
                Metin Oktay, 49. dakikada ise penaltıyı gole çevirince İstanbul’daki maç 2-2 sona erdi. Son haftaya
                girerken
                Galatasaray’ın 44 Eskişehirspor’un 43 puanı vardı. Galatasaray ligin son maçında Ankara’da Şekerspor’u
                2-1
                yenerken, Eskişehirspor Mersin İdman Yurdu’na 2-0 yenilince Galatasaray şampiyon oldu, Metin Oktay 17
                gol
                ile gol kralı oldu ve böylelikle uzun bir aradan sonra Galatasaray Şampiyon Kulüpler Kupası'na katılma
                hakkı
                kazandı. Toma Kaleperoviç’in teknik direktörlüğünü yaptığı bu sezonda Galatasaray üçüncü kez şampiyon
                oldu.
                30 maçta 19 galibiyet, 8 beraberlik ve 3 mağlubiyet alan Galatasaray, 46 puan topladı. Türk futbolunun
                Taçsız Kral'ı Metin Oktay ise bu şampiyonluk ile jübilesini yaptı.
            </p>
        </article>
        <article>
            <h3><b>1969-1979</b></h3>
            <p>
                1969-70 sezonunda Galatasaray ilk turda İrlanda Şampiyonu Waterford United ile eşleşti. İlk maçı kendi
                sahasında 2-0, ikinci maçında da deplasmanda 3-2 galip gelerek turu geçti. 2. turda rakip Çekoslovakya
                Şampiyonu Spartak Trnava'ydı. Trnava'daki maçı 1-0 kaybeden Galatasaray BJK İnönü Stadyumu'nda rakibini
                Ergün Acuner'in golüyle kaybettiği skorla 1-0 yendi ve kurayla çeyrek finale çıktı. Çeyrek finalde
                Polonya
                Şampiyonu Legia Warszawa ile eşleşen Cimbom, İnönü'deki maçta 1-1'lik sonuçla sahadan ayrılırken;
                Varşova'daki maçı 2-0 kaybederek kupaya bu turda veda etti. Ligi ise 30 puanla 8. sırada bitirdi. Sezon
                sonunda ise Mayıs 1970'te takımın başına Coşkun Özarı getirildi.
            </p>
            <p>
                1970-71 sezonu öncesinde Yasin Özdenak gibi oyuncular kadroya katıldı. Coşkun Özarı'nın çalıştırdığı
                Galatasaray, sezon öncesi Türkiye Spor Yazarları Derneği Kupası'nı kazandı. Takımın başına İngiliz Brian
                Birch'ün getirilmesi ile Coşkun Özarı'nın teknik adamlığı sona erse de teknik danışman olarak takıma
                hizmet
                vermeye devam etti. Galatasaray 30 maçta 17 galibiyet, 8 beraberlik ve 5 mağlubiyet aldı. 42 puan
                toplayan
                Galatasaray dördüncü kez şampiyon oldu. 1970-71 sezonundaki şampiyonluğu unutulmaz kılan olay ise
                Fenerbahçelilerin kısa bir süre de olsa kendilerini şampiyon zannetmeleri oldu. Ligin son haftasına
                girilirken puan durumunda Fenerbahçe'ye karşı 40-38 üstün olan Galatasaray, 6 Haziran 1971 tarihinde
                Ankara'da PTT ile karşılaşırken, Galatasaray'ın mağlup oynadığı haberinin yayılması üzerine, İstanbul'da
                Beşiktaş'ı 1-0 yenen Fenerbahçeliler kendilerini şampiyon sandılar. Ancak, Ankara'daki maçın 7-1
                Galatasaray'ın lehine sonuçlandığının anlaşılması üzerine Fenerbahçelilerin sevinci yarıda kaldı.[16]
            </p>
            <p>
                1971-72 sezonu öncesinde Brian Birch yönetimindeki Galatasaray, Sovyetler Birliği Şampiyonu CSKA Moskova
                ile
                eşleşmiştir. Galatasaray kendi sahasında rakibiyle 1-1 berabere kalmış; deplasmanda 3-0 kaybederek
                kupaya
                ilk turda veda etmiştir. Lig'de ise Brian Birch’ün tek yetkili olarak takımın başında bulunduğu bu
                sezonda
                Galatasaray 30 maçta bir önceki sezonda olduğu gibi 17 galibiyet, 8 beraberlik, 5 mağlubiyet aldı ve 42
                puan
                topladı. Bu ligdeki beşinci şampiyonluktu.
            </p>
            <p>
                1972-73 sezonu öncesinde ise Galatasaray Batı Almanya şampiyonu Bayern Münih ile eşleşti. Galatasaray
                kendi
                sahasında rakibiyle 1-1 berabere kalmış; deplasmanda ise 6-0 kaybederek kupaya ilk turda veda etmiştir.
                Ligde ise bu sezondaki şampiyonluk Galatasaray’ın üst üste kazandığı üçüncü şampiyonluk oldu.
                Galatasaray 30
                maçta 19 galibiyet, 9 beraberlik ve 2 mağlubiyet aldığı bu sezonda 47 puanla şampiyon oldu. Brian Birch
                de
                Türkiye’de üst üste 3 şampiyonluk kazanan ilk teknik adam oldu.
            </p>
            <p>
                1973-74 sezonu öncesinde ise Adana Demirspor ve Türkiye millî futbol takımının önemli ortasaha oyuncusu
                Fatih Terim transfer edilmiştir. Şampiyon Kulüpler Kupası'nda 1. turda İspanya şampiyonu Atlético Madrid
                ile
                eşleşen Galatasaray rakibiyle iki maçta da 0-0 berabere kalmış; fakat kendi sahasında uzatmalara giden
                maçta
                yediği golle 1-0 yenilerek kupaya veda etmiştir. Lig'de ise 35 puan toplayan Galatasaray, ligi 5. sırada
                bitirdi.
            </p>
            <p>
                1974-75 sezonun öncesinde Brian Birch'in kulüpten ayrılmasıyla Jack Mansell göreve getirilmiştir. Sezonu
                38
                puanla 2. sırada bitiren Galatasaray, Başbakanlık Kupası'nı ise müzesine götürmüştür. Ayrıca 2. sırada
                bitiren Galatasaray, yeni adıyla UEFA Kupası'na tarihinde ilk kez katılma şansı kazanmıştır.
            </p>
            <p>
                1975-76 sezonunda Jack Mansell ile yollar ayrılmış, Don Howe teknik direktörlüğe getirilmiştir. Don Howe
                yönetimindeki Galatasaray, ilk maçta deplasmanda 1-0 yenildiği Avusturya temsilcisi Rapid Wien'i
                İstanbul'da
                3-1 yenerek kupada bir üst tura çıkmış oldu. 2. turda Sovyetler Birliği takımı Torpedo Moskva ile
                eşleşen
                sarı-kırmızılılar rakibine içeride 4-2, dışarıda da 3-0 yenilerek elenmiş oldu. Ligi ise 3. sırada
                bitiren
                Galatasaray, bir sonraki sezon için UEFA Kupa Galipleri Kupası'na katılma hakkı kazanmıştır.
            </p>
            <p>
                1976-77 sezonu öncesinde ise teknik direktörlüğe Malcolm Allison getirilmiştir. UEFA Kupa Galipleri
                Kupası'nda sezonu. 1. turda Svenska Cupen şampiyonu AIK Solna ile eşleşen Cimbom, deplasmanda 2-1 mağlup
                ettiği rakibiyle İstanbul'da 1-1 berabere kalmasına rağmen bir üst tura yükselmeyi başardı. 2. turda ise
                rakip Beker van België galibi Anderlecht'ti. Her iki maçı da 5-1'lik skorlarla kaybeden Galatasaray
                böylece
                kupaya bu turda veda etmiş oluyordu. Normal sezonu ise 5. bitiren Galatasaray'da sezon sonunda Malcolm
                Allison ile yollar ayrıldı.
            </p>
            <p>
                1977-78 sezonu öncesinde kadrosunu Erdoğan Arıca ile güçlendiren Galatasaray, teknik direktörlük
                görevine
                ise Lig'in 6.haftasında Fethi Demircan'ı getirdi. 38 puan ile ligi 3. sırada bitiren Galatasaray
                böylelikle
                UEFA Kupası'na katılma şansı yakaladı.
            </p>
            <p>
                1978-79 sezonunda teknik direktörlüğe Coşkun Özarı getirildi. Coşkun Özarı yönetimindeki Galatasaray,
                UEFA
                Kupası 1. turunda İngiliz takımı West Bromwich Albion ile eşleşti. Galatasaray rakibine her iki maçta
                3-1'lik skorlarla mağlup olarak kupada ilk turda elendi. Lig'de ise Eskişehirspor'un ardından adını
                duyurmaya başlayan anadolu takımlarından Trabzonspor ile mücadele eden Galatasaray, 1 puanla
                şampiyonluğu
                Anadolu temsilcisine kaptırdı. Böylelikle UEFA Kupası'na katılma hakkı kazandı.
            </p>
        </article>
        <article>
            <h3><b>1979-1989</b></h3>
            <p>
                25 Ağustos 1979 tarihinde Türkiye 1. Futbol Ligi'ne yabancı futbolcu transfer yasağı getirildi.[17]
                1979-80
                sezonunda Galatasaray, UEFA Kupası 1. tur maçında Yugoslavya takımı Crvena zvezda ile eşleşti. İlk maçta
                sahadan 0-0 beraberlikle ayrılan sarı-kırmızılılar deplasmanda rakibine 3-1 boyun eğerek kupadan elendi.
                İlk
                5 haftada alınan başarısız sonuçların ardından Coşkun Özarı ile yollar ayrıldı. Yerine takımın kalecisi
                Turgay Şeren getirildi. 22 hafta takımın başında kalan Şeren, bitime 3 hafta kala yerini Tamer Kaptan'a
                bıraktı. Galatasaray bu sezonu 10. sırada bitirerek tarihinin en kötü pozisyonunda ligi bitirmiş oldu.
            </p>
            <p>
                1980-81 sezonunda ise teknik direktörlüğe Galatasaray ile 3 sene üst üste Şampiyonluk yaşayan Brian
                Birch
                getirildi ve Birch, Süper Kupa'yı müzesine götürdü. Ligde ise 34 puan toplayan Galatasaray, ligi 3.
                sırada
                bitirdi.
            </p>
            <p>
                1981-82 sezonunda yabancı futbolculara yönelik transfer yasağı kaldırıldı.[18] Bu yasağın kalkmasıyla
                Belçika'nın RFC Lüttich takımından Tarık Hodziç ve Mirza Sejdiç'i kadrosuna katan Galatasaray yerli
                olarak
                ise Fenerbahçe'den Raşit Çetiner transfer edilirken Erdoğan Arıca ise Fenerbahçe'ye yollandı. Sezona
                Birch
                ile başlayan Galatasaray, Türkiye Kupası'nı müzesine götürse de ligi 32 puanla 11. sırada tamamladı.
                Ancak
                Galatasaray UEFA Kupa Galipleri Kupası'na katılma hakkı kazandı.
            </p>
            <p>
                1982-83 sezonuna Özkan Sümer'i takımın başına getirerek başlayan Galatasaray, 1. turda Finlandiya kupası
                galibi Kuusysi Lahti ile eşleşti ve İstanbul'daki maçı 2-1 kazandı. Deplasmanda da rakibiyle 1-1
                berabere
                kalan Cimbom turu geçen taraf oluyordu. 2. turda ise Avusturya Wien ile eşleşen Galatasaray, sahasında
                4-2
                mağlup olmuş; deplasmanda 1-0 galip gelmesine rağmen turu geçemeyerek kupaya veda etmiştir. Ligi ise 44
                puanla 3. sırada bitirmiştir.
            </p>
            <p>
                1983-84 sezonunda Özkan Sümer'in ayrılmasının ardından Tomislav İviç getirilmiştir. Ayrıca Altay'ın en
                önemli oyuncularından biri olan Mustafa Denizli ile de bir sezonluk sözleşme imzalanmıştır. Galatasaray
                bu
                sezonu 44 puanla 3. sırada bitirmiştir. Ayrıca Tarık Hodziç attığı 16 gol ile gol kralı olurken
                Galatasaray
                formasıyla sakatlığı nedeniyle sadece 15 maçta forma giyebilen ve 3 gol atan Mustafa Denizli, futbolu
                bırakmıştır.
            </p>
            <p>
                1984-85 sezonunda teknik direktörlüğe Jupp Derwall getirilmiş yeniden yapılanmaya gidilmiştir. Yusuf
                Altıntaş, Zoran Simović, Semih Yuvakuran ve Erdal Keser gibi futbolcular transfer edilmiştir. Takımın
                gol
                kralı Tarık Hodziç ise Sarıyer'a transfer olmuştur. Galatasaray sezonu 34 puanla 6. sırada bitirirken
                Türkiye Kupası'nı alarak UEFA Kupa Galipleri Kupası'na katılma hakkı elde etti.
            </p>
            <p>
                1985-86 sezonu öncesinde kadrosunu Hajduk Split takımından Cevad Prekazi, Erhan Önal ve Arif Kocabıyık
                gibi
                oyuncularla güçlendirdi. UEFA Kupa Galipleri Kupası mücadelesi veren Galatasaray, 1. turda Puchar Polski
                şampiyonu Widzew Lodz ile eşleşti ve rakibini ilk maçta 1-0 mağlup edip deplasmanda ise 2-1 yenilmesine
                rağmen deplasman golü kuralı sayesinde bir üst tura yükselmiştir. 2. turda ise Batı Almanya kupası
                galibi
                Bayer Uerdingen karşısında ise deplasmanda 2-0 mağlup olan sarı-kırmızılılar diğer maçta rakibiyle 1-1
                berabere kalarak kupaya bu turda veda etmiş oldu. Lig'de ise 36 maç oynayan Galatasaray, sezon boyunca
                Beşiktaş ile kıyasıya mücadele etti. Galatasaray averajla ligi ikinci bitirmesine rağmen bir sezonu
                namağlup
                bitiren ilk takım unvanını aldı ve bir sonraki sezon UEFA Kupası'na gitmeyi garantiledi. Takım kaptanı
                Fatih
                Terim ise sezon sonunda 31 yaşında jübilesini yaptı.
            </p>
            <p>
                1986-87 sezonu öncesinde Bülent Korkmaz, Suat Kaya, Muhammed Altıntaş ve Uğur Tütüneker gibi
                futbolcularla
                güçlendiren Galatasaray'ın, Erdal Keser ile yolları ayrıldı. UEFA Kupası'na katılan Galatasaray kupanın
                1.
                turunda Romanya takımı FC Universitatea Craiova ile eşleşti. Galatasaray deplasmanda 2-0 yenildiği
                rakibini
                diğer maçta 2-1 yenmesine rağmen kupaya ilk turdan veda etti. Ancak sezona fırtına gibi başlayan Jupp
                Derwall yönetimindeki Galatasaray, sezona şampiyonluk parolasıyla giriş yaptı. Sezon boyunca Beşiktaş
                ile
                kıyasıya yarışa girdi. İkinci yarıda ise Beşiktaş, 10 maç üst üste galibiyet alarak 1959-60 sezonunda
                kırdığı 13 maç üst üste galibiyet rekoruna yaklaşmıştı. Ancak Galatasaray'a yenilince lider Beşiktaş ve
                Galatasaray'ın puanları eşitlendi ancak averaj Beşiktaş lehineydi. Beşiktaş daha sonra puan farkını
                ikiye
                çıkarsa da sezonun bitmesine üç hafta kalan 24 Mayıs 1987'de Beşiktaş, Malatyaspor deplasmanında
                beklenmeyen
                bir yenilgi aldı ve Galatasaray ile puanlar eşitlendi. Sonraki hafta 31 Mayıs 1987'de Beşiktaş, kendi
                sahasında Denizlispor'a karşı 1-0 önde giderken, 85. dakikada Denizlispor'lu Erol Tolga frikikten golü
                atınca, maç 1-1 sona erdi ve Galatasaray'ın galibiyetiyle son haftaya Galatasaray bir puan önde girdi.
                Son
                hafta iki takım da maçlarını kazanınca Beşiktaş, şampiyonluğu kaybetti. 14 yıl aradan sonra Jupp Derwall
                yönetimindeki Galatasaray kupaya uzanan taraf oldu. Kazanılan bu şampiyonluk Galatasaray’ın profesyonel
                liglerdeki 7. şampiyonluğuydu. Galatasaray 36 maçta 23 galibiyet, 8 beraberlik 5 de mağlubiyet alırken
                54
                puan toplamıştı. Takımın en golcü futbolcusu ise 13 gol ile Bayern Münih'ten transfer edilen Uğur
                Tütüneker
                olmuştu. Ayrıca Galatasaray böylelikle uzun bir aradan sonra bir sonraki sezon için Şampiyon Kulüpler
                Kupası
                bileti aldı.
            </p>
            <p>
                1987-88 sezonunda ise Galatasaray kadrosunu Didier Six ve Samsunspor'un genç yıldızı Tanju Çolak ile
                güçlendirdi. Ayrıca altyapıdan Tugay Kerimoğlu A takıma alındı. Teknik direktörlüğe ise eski futbolcu
                Mustafa Denizli getirildi. Jupp Derwall ise takımın menajerliğini yapmaya başladı. Uzun bir aradan sonra
                Şampiyon Kulüpler Kupası'nda mücadele eden Galatasaray, 1. turda Hollanda Şampiyonu PSV ile eşleşen
                Galatasaray 3-0 kaybettiği ilk maçın ardından, İstanbul'da rakibini 2-0 yenmesine rağmen kupaya ilk
                turda
                veda etti. Galatasaray ligde ise çok başarılı bir sezon geçirdi ve Mustafa Denizli, ilk sezonunda
                şampiyonluk yaşadı. 38 maçta 2 mağlubiyet alan Galatasaray, en yakın rakibi Beşiktaş'ın 12 puan önünde
                90
                puan toplayarak birinci oldu. Ayrıca bu sezonda ilk kez 3 puan sistemi uygulanırken Galatasaray bir kez
                daha
                Şampiyon Kulüpler Kupası'na katılma hakkı elde etti. Samsunspor'dan transfer edilen Tanju Çolak ise 39
                gol
                ile gol kralı oldu.
            </p>
            <p>
                1988-89 sezonu öncesinde Didier Six ve Raşit Çetiner ile yollarını ayıran Galatasaray, o sezonda
                Şampiyon
                Kulüpler Kupası'nda mücadele etti. 1. Turda Avusturya şampiyonu Rapid Wien ile eşleşen Galatasaray,
                deplasmanda 2-1 kaybettiği maçın rövanşında İstanbul'da rakibini 2-0 yenerek 2. tura çıktı. Bu turda da
                deplasmandaki ilk maçta deplasmanda 3-0 yenildi. Maçta sahaya atılan yabancı maddeler ve bazı kişilerin
                sahaya girmesi gibi olaylar yaşandı. Maç sonunda Mustafa Denizli de UEFA'dan bir maç men cezası aldı.
                Rövanş
                maçında taktikleri tribünden vermek zorunda kalan Denizli'nin takımı maçı 5-0 kazandı ve adını Çeyrek
                final'e yazdırdı. Çeyrek final ilk maçında Monaco'yu 1-0'la geçen Galatasaray, cezası nedeniyle Köln'de
                oynadığı 2. maçta da rakibi ile 1-1 berabere kalarak adını yarı finale yazdırdı. Yarı final'de
                Galatasaray,
                Romanya şampiyonu Steaua București'ye 4-0 ve 1-1 skorlarla elenirken Steaua București adını finale
                yazdırdı.
                Türkiye Kupası'nda da çeyrek finalde elenen Galatasaray, lig'de ise açık ara farkla 3. oldu ve UEFA
                Kupası'nda mücadele etme hakkı elde etti.
            </p>
        </article>
        <article>
            <h3><b>1989-1999</b></h3>
            <p>
                Galatasaray, 1989-90 sezonu öncesi Mustafa Denizli'den boşalan teknik direktörlük koltuğuna Alman teknik
                adam Sigfried Held'i getirdi. Alman teknik adam yönetimindeki Galatasaray, UEFA Kupası 1. turunda Crvena
                zvezda ile eşleşti. Cimbom rakibiyle ilk maçta 1-1 berabere kaldı. Deplasmanda ise 2-0 kaybeden
                Galatasaray,
                kupaya ilk turda veda etmiş oldu. Bunun dışında Başbakanlık Kupası'nı müzesine götürdü. Galatasaray bu
                sezonu 63 puanla 4. sırada bitirdi.
            </p>
            <p>
                Galatasaray, 1990-91 sezonunda eski teknik direktörü Mustafa Denizli'yi göreve getirdi. Denizli
                gelmesiyle
                birlikte U-18 takımından Arif Erdem'i A takıma aldı. İlk sezonunda uzatmalarda MKE Ankaragücü'ne
                üstünlük
                sağlayan Denizli ve Galatasaray Türkiye Kupası'nı kazandı. Ligde ise ikinci oldu. Böylelikle UEFA Kupa
                Galipleri Kupası'na katılma hakkı kazandı. Takımın kalecisi Zoran Simovic ise futbolu bıraktı.
            </p>
            <p>
                1991-92 sezonunda ise Cevad Prekazi Altay takımına transfer olurken, Tanju Çolak ise ezeli rakip
                Fenerbahçe'ye transfer oldu. Galatasaray kadrosunu ise Dominic Iorfa, Frank Berghuis, Selçuk Yula ve
                Hamza
                Hamzaoğlu ile güçlendirdi. UEFA Kupa Galipleri Kupası'nda mücadele eden Galatasaray, 1. turda Almanya
                kupası
                galibi Stahl Eisenhüttenstadt ile eşleşen sarı-kırmızılı ekip iki maçı da 2-1 ve 3-0 kazanarak bir üst
                tura
                yükseldi. 2. turda rakip Çekoslovakya kupası şampiyonu Baník Ostrava'ydı. sahasında rakibine 1-0 yenilen
                Galatasaray, deplasmanda 2-1 galip gelince deplasman golü kuralı sayesinde çeyrek finalist oldu. Çeyrek
                finalde yine bir Alman temsilcisi SV Werder Bremen'in rakibi olan Galatasaray, deplasmanda 2-1 mağlup
                olmuş,
                sahasında da sahadan 0-0'lık beraberlikle ayrılınca kupaya bu turda veda etmiş olmuştur. Ancak ligde
                yine
                istenilen sonuçları alamayıp, lig üçüncüsü oldular. Yönetim ile anlaşamayan Mustafa Denizli, teknik
                direktörlüğü bir süreliğine bıraktığını açıkladı.
            </p>
            <p>
                1992-93 sezonu öncesinde Elvir Bolić, Hakan Şükür, Suat Kaya, Falko Götz, Reinhard Stumpf ve Okan Buruk
                ile
                güçlendiren Galatasaray, Iosif Rotariu ve Roman Kosecki gibi futbolcularla ise yolları ayırdı. Teknik
                direktörlüğe ise Alman teknik adam Karl-Heinz Feldkamp getirildi. Sezon öncesi düzenlenen resmî olmayan
                Türkiye Spor Yazarları Derneği Kupası'nı kazanarak sezona başladı. Galatasaray Ligde başlangıcı çok iyi
                yapmasa da ilk yarının sonlarına doğru ligin zirvesini zorlamaya başladı. 12 Aralık 1992'de Beşiktaş'ı
                3-1
                yendi ve hep rakipleriyle puan farkını 1'e indirip, Beşiktaş'ın 48 maçlık yenilmezlik serisini sonlandı.
                25.
                haftada ise Galatasaray, ezeli rakibi Fenerbahçe'yi 10 kişi olmasına rağmen 4-1 yenerek, Beşiktaş'ın da
                Trabzonspor mağlubiyetiyle liderliği kazandı. 27. haftada Galatasaray ve Beşiktaş'ın puanları
                eşitlenmişti.
                28. haftada Galatasaray'ın 5-0'lık Konyaspor galibiyetiyle Galatasaray averajda da öne geçti. Son
                haftada
                MKE Ankaragücü karşısında alınan 8-0'lık galibiyetle Galatasaray, 3 senelik Beşiktaş liderliğine son
                vererek
                Türkiye şampiyonu oldular. Feldkamp, sezon içindeki üçüncü kupasını ise Bartınspor, Çanakkale
                Dardanelspor,
                Trabzonspor ve finalde de yine rakibi Beşiktaş'ı eleyerek kazandı.
            </p>
            <p>
                1993-94 sezonu öncesi Karl-Heinz Feldkamp sağlık problemleri nedeniyle teknik danışman olarak takımda
                kalıp
                yerine yardımcısı Reiner Hollmann takımın başına geçti. Buna rağmen, Kalli'nin takım yönetiminde büyük
                katkıları oldu. Sezon başında kadro Hakan Ünsal, Kubilay Türkyılmaz ve Ergün Penbe gibi oyuncularla
                takviye
                edilmiştir. Hollmann ve ekibi Avrupa’nın 1 numaralı turnuvası olan Şampiyon Kulüpler Kupası, 1992 -
                1993'te
                değişen adıyla UEFA Şampiyonlar Ligi'nde 1. turda İrlanda temsilcisi Cork City ile eşleşti. İlk maçı 2-1
                kazanan Galatasaray, ikinci maçta ise rakibini 1-0'lık skor ile mağlup etti. 2. turda İngiltere
                şampiyonu
                Manchester United’la eşleşen Galatasaray, 20 Ekim 1993 günü, Old Trafford’daki ilk maçta, 15 dakikada
                2-0
                geriye düştü. Ama bir dakika sonra sahneye Arif Erdem çıktı. Orta sahanın ilerisinden gönderdiği sert
                şutla,
                dönemin en önemli kalecilerinden Peter Schmeichel’ı mağlup etti ve skoru 2-1’e getirdi. Ardından Kubilay
                Türkyılmaz’ın 2 golü geldi ve Galatasaray 3-2 öne geçti. Manchester United son dakikalarda bir gol attı
                ve
                maç 3-3 bitti. Rövanş ise Galatasaray'ın sert savunmasıyla 0-0 bitti. Böylelikle Galatasaray adını
                gruplara
                yazdırdı. Bu maçın dışında Cumhurbaşkanlığı Kupası'nı da müzesine götürmeyi başarmıştır. Galatasaray
                UEFA
                Şampiyonlar Ligi grubunda ise FC Barcelona, Spartak Moscow ve Monaco ile eşleşti. Bu grubu galibiyet
                alamadan bitiren Galatasaray UEFA Şampiyonlar Ligi'nde ilk sezonunda grubu sonuncu olarak tamamladı.
                Reinhard Holmann’ın teknik direktörlüğünü yaptığı bu sezonda Galatasaray, 30 maçta 22 galibiyet, 4
                beraberlik ve 4 mağlubiyet aldı. 70 puan topladı. Böylelikle Galatasaray 10. şampiyonluğuna ulaştı.
            </p>
            <p>
                1994-95 sezonu öncesinde ise Reinhard Saftig'i teknik direktörlüğe getiren Galatasaray, yerli olarak
                Saffet
                Sancaklı ve Sedat Balkanlı gibi oyuncuları kadrosuna katarken yabancı olarak ise sadece Norman Mapeza
                kadroya katıldı. Bunun yanı sıra Falko Götz, Reinhard Stumpf, Yusuf Altıntaş, Roger Ljung gibi
                futbolcularla
                yollarını ayıran Galatasaray'da takımın futbolcularından Erdal Keser futbolculuğu bıraktığını açıkladı.
                Bir
                önceki sezonu şampiyon bitiren Galatasaray, bir önceki sezon ilk kez katıldığı UEFA Şampiyonlar Ligi'ne
                ön
                elemelerden katılma hakkı kazandı. UEFA Şampiyonlar Ligi'nde ön eleme turunda Lüksemburg Ligi
                ekiplerinden
                Avenir Beggen ile eşleşen Galatasaray, ilk maçı deplasmanda 5-1 ile geçerken rövanşta ise kendi evinde
                Hakan
                Şükür (3) ve Saffet Sancaklı'nın golleriyle 4-0 mağlup etti ve gruplara katılma hakkı kazandı. Gruplarda
                Manchester United, FC Barcelona ve IFK Göteborg ile eşleşen Galatasaray, 6 maçta tek galibiyetini 23
                Kasım
                1994'te Hakan Şükür ve Arif Erdem'in golleriyle yendiği FC Barcelona müsabakasında aldı. Grubu 4 puan
                ile
                bitiren Galatasaray sonuncu olarak turnuvaya veda etti. Lig'de ise 34 haftalık maratonda 69 puan alarak
                ligi
                3.sırada bitirdi ve UEFA Kupası'na gitmeye hak kazandı. Türkiye Kupası'nda ise Final'de Trabzonspor ile
                eşleşen Galatasaray, ilk maçta kendi evinde 3-2 mağlup olmuş 2. maçta da 1-0 mağlup olarak kupayı
                Trabzonspor'a kaptırmıştır.
            </p>
            <p>
                1995-96 sezonu öncesinde ise teknik direktörlük görevi Graeme Souness'e emanet edildi. Souness'in
                isteğiyle
                kadro Aston Villa'nın ünlü forveti Dean Saunders, Mike Marsh ve kaleci Brad Friedel'ın dışında
                altyapıdan
                Ceyhun Eriş ile güçlendirildi. Galatasaray UEFA Kupası ön eleme turunda Çek temsilcisi Sparta Prag'a
                deplasmanda 3-1 mağlup olmuş, kendi sahasında da rakibiyle 1-1 berabere kalarak kupaya bu turda veda
                etmiştir. Türkiye Kupası'nda Çeyrek final'de Beşiktaş yarı finalde ise Samsunspor'u elemiş ve final'e
                çıkmıştır. Finalin ilk ayağını Dean Saunders'ın golüyle Fenerbahçe karşısında 1-0 kazanan Cimbom, ikinci
                ayakta ise Fenerbahçe Şükrü Saracoğlu Stadyumu'nda ise 34. dakikada Aykut Kocaman'ın golüne engel
                olamamıştır. Maçta 30 dakikalık uzatmalara gidilirken bitime 4 dakika kala Dean Saunders sahneye çıkmış
                golü
                atarak Galatasaray'a tarihindeki 11. Türkiye Kupası'nı getirmiştir. Ayrıca maçın sonunda teknik direktör
                Graeme Souness stadyumun tam ortasında Galatasaray bayrağı dilmiş ve ezeli rakiplerinin taraftarlarının
                tepkisini toplamıştır. Souness'e maçtan sonra taraftarlar Ulubatlı Souness lakabını takmışlardır. Lig'de
                ise
                68 puan toplayan Galatasaray, ligi 4. sırada tamamlamış ve bir sonraki sezon UEFA Kupa Galipleri
                Kupası'na
                katılma hakkı kazanmıştır.
            </p>
            <p>
                1996-97 sezonu öncesinde ise Graeme Souness ile yollar ayrılmış, teknik direktörlüğe ise Galatasaray'ın
                ve
                Türkiye millî futbol takımının eski kaptanı Fatih Terim getirilmiştir.[19] Fatih Terim'in gelmesinin
                ardından Ümit Davala, Vedat İnceefe, Rasim Süksür, Ersan Doğu, Volkan Kilimci, Burhanettin Kaymak ve
                Adrian
                Knup kadroya dâhil edilmiştir. Bu oyuncuların yanı sıra altyapıdan Alp Küçükvardar ve Emre Belözoğlu A
                takıma alınmıştır. Galatasaray en önemli transferini ise 31 Temmuz 1996 tarihinde Gheorghe Hagi'yi
                alarak
                yapmıştır. Kariyerinde Real Madrid ve FC Barcelona gibi takımlarda oynamış Karpatların Maradonası
                lakaplı
                Hagi, 3.750.000 € bonservisle Galatasaray'a transfer edilmiştir. Hagi'nin transferi tüm dünyada yankı
                yapmıştır.[20] Bir önceki sezon Türkiye Kupası'nı müzesine götürerek Şampiyon Kulüpler Kupası'nda
                mücadele
                etme hakkı kazanan Galatasaray, 1. turda Moldova kupası galibi Constructorul ile eşleşti. Galatasaray bu
                takımı iki maçta da 1-0 ve 4-0'lık skorlarla yendi ve adını üst tura yazdırdı. 2. turda ise Coupe de
                France
                şampiyonu PSG ile eşleşen Cimbom, Hayrettin Demirbaş'ın ufak hataları nedeniyle ilk maçta kalesinde 2
                gol
                bulda da 4 gol ile cevap verdi. İkinci maçta ise rakibine 4-0 mağlup olan Galatasaray, bu turnuvadan
                elendi.
                Devre arasında ise kadro Iulian Filipescu ve Adrian İlie ile güçlendirildi. İlk yarıda olduğu gibi
                ikinci
                yarının çoğunda Beşiktaş ile mücadele eden Galatasaray sezon sonunda 34 maçta 25 galibiyet, 7 beraberlik
                2
                de mağlubiyet aldı. 82 puan toplayan Galatasaray böylece 11. kez şampiyon oldu. Fatih Terim ilk
                sezonunda
                şampiyonluk yaşarken, Hakan Şükür ise 27 Ekim 1996 tarihinde Galatasaray'ın 8-1 galibiyetiyle biten
                Altay
                deplasman maçının 48. saniyesinde ligdeki 100. golünü atmıştır.[21] Hakan Şükür ayrıca bu sezonda
                Galatasaray formasıyla 39 maçta 48 gol atmıştır. Ligde attığı 38 golle ligin gol kralı olan Şükür,[22]
                Metin
                Oktay'la birlikte, 39 gole sahip Tanju Çolak'tan sonra bir sezonda en fazla gol atan ikinci futbolcu
                olmuştur.[23] Ligdeki 38 golü ile Avrupa gol krallığı Altın Ayakkabı yarışında üçüncü olan Şükür, daha
                önce
                birinci ve üçüncü olan Tanju Çolak'tan sonra ödül alan ikinci Türk futbolcu olmuştur.[24][25]
                Galatasaray bu
                sezonda ligi 1. sırada bitirerek bir sonraki sezon UEFA Şampiyonlar Ligi bileti almıştır.
            </p>
            <p>
                1997-98 sezonu öncesinde Ionut Lutu, Adnan İlgin, Osman Coşkun ve Mehmet Gönülacar gibi futbolcuları
                kadrosuna katan Galatasaray, en önemli transferi ise takımın bir sezon önce kadrosuna kattığı Gheorghe
                Hagi
                gibi Rumen olan Gheorghe Popescu oldu. Popescu 29 yaşında 4.500.000 € bonservis bedeliyle FC
                Barcelona'dan
                transfer edildi. Sezona Türkiye Spor Yazarları Derneği Kupası ile başlayan Galatasaray, ilk maçta 20
                Temmuz
                günü Beşiktaş ile karşılaştı. Beşiktaş'ı Adrian İlie (3), Suat Kaya (2) ve Hakan Ünsal'ın golleriyle 6-0
                ile
                geçerek bu maçı en farklı derbi maçları arasında tarihe geçti. İkinci maçta ise Fenerbahçe ile
                karşılaşan
                Galatasaray; Gheorghe Hagi, Ümit Davala, Ergün Penbe ve Hakan Ünsal'ın attığı gollerle 4-2 mağlup etti
                ve
                kupanın sahibi oldu. UEFA Şampiyonlar Ligi'nde ise FC Sion'u 2. ön eleme turunda iki maçta da 4-1'lik
                skorlarla geçen Galatasaray, grup aşamasında ise Borussia Dortmund, Parma ve Sparta Prag ile aynı gruba
                düşmüştür. Grupta sadece 4 puan alabilen Galatasaray, grubu sonuncu sırada bitirerek elenmiştir.
                Galatasaray
                Türkiye Kupası'nda ise yarı final maçında Trabzonspor ile ilk maçta deplasmanda 0-0 berabere kalmış,
                ikinci
                maçı ise 4-2 kazanarak final'e çıkmıştır. Galatasaray Final'de ise Beşiktaş ile eşleşmiştir.
                Müsabakalar,
                çift maçlı eleme sistemine göre oynanmıştır. İki maçta da 1-1 berabere bittiği için penaltılara kalan
                ikinci
                maçta rakibine 4-2 üstünlük sağlayan Beşiktaş 1997-98 Türkiye Kupası şampiyonu olmuştur. Süper Lig'de
                son 1
                hafta kalaya kadar Fenerbahçe ile şampiyonluk mücadelesi veren Galatasaray, sezonun 33. haftasında
                İstanbulspor'u sahasında 4-1 yenerken Fenerbahçe o hafta berabere kalmış ve Galatasaray puan farkını 4'e
                çıkararak son haftaya şampiyon olarak girmiştir. 86 gol atarak şampiyon olan takımda Hakan Şükür, Lig'de
                attığı 32 gol ile tekrar gol kralı olmuştur.[26] Ayrıca Hakan Şükür, sezon sonunda Real Madrid gibi
                büyük
                kulüplerden transfer teklifi almış ancak Galatasaray'la 2 yıllık sözleşme imzalamıştır.[27]
            </p>
            <p>
                1998-1999 sezonu öncesinde Kaleci mevkii için araştırma içine giren Galatasaray, o dönemler Atlético
                Mineiro
                takımında forma giyen Brezilya'nın futbol tarihindeki en iyi kalecisi olarak gösterilen Cláudio
                Taffarel'i
                transfer etti. Bu oyuncunun dışında kadrosuna Tolunay Kafkas ve Milan Pecelj gibi futbolcuları katan
                Galatasaray'da A2 takımından Sağ bek Fatih Akyel ve kaleci Orkun Usak A takıma alındı. Galatasaray o
                dönemde
                ise MKE Ankaragücü'nde forma giyen ve Fenerbahçe'nin verdiği yüksek ücrete rağmen yaptığı bir açıklamada
                "Çocukluğumdan beri hayalini kurduğum takım Galatasaray" diyen Hasan Şaş'ı 5.000.000 € bonservis
                bedeliyle
                kadrosuna kattı.[28] Kadrosunu bu oyuncularla güçlendiren Galatasaray, geçen sezon olduğu gibi Türkiye
                Spor
                Yazarları Derneği Kupası'nı kazanarak başladı. UEFA Şampiyonlar Ligi'nde ise ön eleme turunda
                İsviçre'nin
                Grasshopper takımıyla eşleşen Galatasaray, rakibini ilk maçta 2-1 mağlup ederken deplasmanda da rakibini
                3-2'lik skor ile geçti. Grup aşamasında ise Juventus, Rosenborg ve Athletic Bilbao ile aynı gruba düştü
                ve 8
                puan ile grubu 2. sırada tamamladı ve elendi. Galatasaray'ın üçüncü olarak tamamladığı ligin ilk
                yarısını
                ise Hakan Şükür Elvir Baliç'le beraber on ikişer golle gol kralı olarak tamamladı. Bu gelişmelerden
                sonra
                Galatasaray'ın 2 sezon üst üste gol kralı olan futbolcusu Hakan Şükür devre arasında Juventus'tan
                transfer
                teklifi aldı. 10 günden fazla süren transfer görüşmeleri sonucunda Juventus yöneticileriyle anlaşma
                yapmak
                için İsviçre'nin Lugano kentine, daha sonra da İtalya'nın Torino kentine gitti. Yapılan bu görüşmelerde
                de
                anlaşma sağlayamadı ve Şükür Galatasaray'da kaldı.[29] Galatasaray, sezon bitimine bir hafta kala üst
                üste
                üçüncü kez şampiyon olurken, Hakan Şükür ise 19 golle ligi gol kralı olarak tamamladı.
            </p>
        </article>
        <article>
            <h3><b>1999-2000</b></h3>
            <p>
                Fatih Terim yönetimindeki ve Faruk Süren'in başkanlığını yaptığı Galatasaray, 1999-2000 sezonu öncesinde
                kadrosunu Mehmet Yozgatlı, Ahmet Yıldırım, Emrah Eren, Capone ve Bruno ile güçlendirdi. Kadrosundan ise
                Tolunay Kafkas, Ceyhun Eriş, Ufuk Talay ve Orkun Uşak gibi oyuncuları yolladı. Sezona önceki sezonlarda
                olduğu gibi son kez düzenlenen Türkiye Spor Yazarları Derneği Kupası ile başlayan Galatasaray, ilk maçta
                kendi evinde Beşiktaş'ı 87. dakikada Hakan Ünsal'ın attığı gol ile geçmiştir. İki gün sonra ise ikinci
                maçta
                Fenerbahçe Şükrü Saracoğlu Stadyumu'nda Fenerbahçe ile maç yapan Galatasaray, Alpay Özalan ve Gheorghe
                Hagi'nin karşılıklı golleriyle berabere kalmış ve son kez düzenlenen Türkiye Spor Yazarları Derneği
                Kupası'nı müzesine götürmüştür. Galatasaray Şampiyonlar Ligi'ne kötü başlamış, 14 Eylül 1999 tarihinde
                Ali
                Sami Yen Stadı'nda oynanan ilk grup maçında Hertha Berlin ile 2-2 berabere kalmıştır. 22 Eylül 1999'daki
                ikinci maçında İtalyan devi Milan'a 2-1'lik skorla yenilerek gruptaki ilk mağlubiyetini almış olan
                Galatasaray, 29 Eylül 1999'daki üçüncü maçında da Chelsea'ye 1-0 mağlup olmuştur. 19 Ekim 1999'daki
                dördüncü
                maçta Chelsea'den tarihi bir fark yiyen Galatasaray, Ali Sami Yen Stadı'nda Chelsea'ye 5-0 mağlup
                olmuştur.
                Bu maç sonrası UEFA Şampiyonlar Ligi'nden elenmesi kesinleşen Galatasaray'da tek hedef UEFA Kupası'na
                katılmak olmuştur. Beşinci maçında Hertha Berlin'i 1-0 yenik duruma düşmesine rağmen 4-1 yenen
                Galatasaray,
                son maçta AC Milan ile karşılaşacaktı. Bu maç iki tarafında gruptaki konumu nedeniyle birçok otorite
                tarafından en zor maç olarak gösterildi. Ancak Galatasaray AC Milan'ı son dakikalarda Ümit Davala'nın
                bulduğu penaltı ile 3-2 geçerek adını UEFA Kupası'na yazdırmış oldu. Süper Lig'de ise ilk yarıyı 42 puan
                ile
                31 puanlı Beşiktaş'ın 11 puan önünde bitirirken, Galatasaray tek mağlubiyetini 1. haftada Desire
                Mbonabucya'nın golleriyle 2-0 mağlup olduğu Gaziantepspor müsabakasında aldı. Devre arasında Sergen
                Yalçın
                ve Márcio Mexerica kadroya katılırken takımın önemli oyuncusu Tugay Kerimoğlu Rangers'a transfer oldu.
                Galatasaray, Şampiyonlar Ligi H grubunda üçüncü olarak gitmeye hak kazandığı UEFA Kupası'na 3. turdan
                girdi.
                Bu turda, İtalya'nın güçlü ekibi Bologna ile 23 Kasım 1999 tarihindeki ilk maçta Bologna'da karşılaşan
                Galatasaray, 68. dakikada Giuseppe Signori'nin golüyle 1-0 geriye düştü. Fakat 83. dakikada Ümit
                Davala'nın
                ortasına kafayla çıkan Hakan Şükür durumu 1-1 yaparak, İstanbul'da oynanacak ikinci maç için
                Galatasaray'a
                avantaj sağladı.[30] 9 Aralık 1999 tarihindeki ikinci maç için avantaj sağlayan Galatasaray,
                taraftarının da
                desteğini alarak maça hızlı başladı. Henüz 4. dakikada Hasan Şaş, kaleci Gianluca Pagliuca'nın yanından
                topu
                ağlara göndererek 1-0'lık üstünlüğü sağladı. 4 dakika sonra ise Nicola Ventola durumu 1-1 berabere
                getirdi.
                29. dakikada ise Emre Belözoğlu'nun 30 metreden sol ayağı ile ceza sahasına yaptığı ortayı değerlendiren
                Ümit Davala, Galatasaray'ı bir kez daha öne geçirdi. Kalan dakikada daha atak oynayan Bologna, golü
                bulamayınca, maç Galatasaray'ın 2-1'lik üstünlüğüyle bitti ve tur atlayan takım Galatasaray oldu.[31] 4.
                turda ise Galatasaray'ın rakibi Almanya'nın Borussia Dortmund takımı oldu. İlk maçını
                Westfalenstadion'da, 2
                Mart 2000 tarihinde oynayan Galatasaray, gurbetçi taraftarların desteğinden fazlasıyla yararlandı. İlk
                yarım
                saatte Galatasaray'ın birçok atağını kaleci Jens Lehmann kurtardı. 32. dakikada ise, Arif Erdem'in
                pasını
                iyi değerlendiren Hakan Şükür, Lehmann'ı avlayarak Galatasaray'ı 1-0 öne geçirdi. İlk yarının bitmesine
                1
                dakika kala, Suat Kaya pasını Gheorghe Hagi'ye doğru verdi. Dortmund savunmasını şaşırtan Hagi, güzel
                bir
                vuruşla topu ağlara göndererek Galatasaray'ı 2-0 öne geçirdi. Maçın 90 dakikası 2-0'lık skorla
                Galatasaray
                lehine bitti ve çeyrek final için avantaj sağlandı.[32] 9 Mart 2000 tarihinde Ali Sami Yen stadında
                oynanan
                rövanş maçı bol pozisyonlu geçti. Taraflar 90 dakika sonucunda birbirine üstünlük sağlayamayınca,
                Galatasaray çeyrek finale giden takım oldu.[33] Çeyrek finalde Galatasaray'ın rakibi İspanya'nın o
                zamanki
                formda ekiplerinden RCD Mallorca olarak belirlendi. 16 Mart 2000 tarihindeki ilk maç, İspanya'nın ünlü
                sahil
                kenti Mallorca'da oynandı. İlk maç için daha avantajlı gösterilen RCD Mallorca, evinde çok büyük bir
                hayal
                kırıklığına uğradı. 44. dakikada Arif Erdem'in aşırtma golüyle 1-0 öne geçen Galatasaray, ikinci yarıya
                daha
                atak başladı. 48. dakikada Emre Belözoğlu'nun aşırtma golüyle 2-0'lık skoru bulan sarı-kırmızılar 58.
                dakikada yine bir aşırtma vuruşla, Hakan Şükür ile golü buldu. Bu gol, aynı zamanda, Hakan Şükür'ü,
                Avrupa'da en fazla gol atan Türkler sıralamasında gol kralı yaptı. 65. dakikada ise Okan Buruk, Mallorca
                kalecisi Leo Franco'yu çalımlayarak skoru 4-0 yaptı. Bu golden itibaren stadı boşaltmaya başlayan
                Mallorca
                taraftarları taşkınlıklar yaratmaya da başladı. 79. dakikada ise Kamerunlu oyuncusu Lauren Etame Mayer
                ile
                golü bulan RCD Mallorca, skoru 4-1 yaptı. Kalan sürede başka gol olmayınca Galatasaray, 4-1'lik skorla
                ikinci maç için çok büyük bir avantaj sağladı.[34] 23 Mart 2000 tarihinde oynanan rövanş maçında Ali
                Sami
                Yen tribünleri tıklım tıklım dolmuştu. 34. dakikada Capone'nin defansın arkasından sıyrılarak attığı
                golle
                Galatasaray 1-0 öne geçti. 46. dakikada ise Hakan Şükür, RCD Mallorcalı defans oyuncularını da
                ıskaladığı
                topu altı pas çizgisi üzerinden ağlara gönderdi ve durumu 2-0'a taşıdı. 63. dakikada Alvarez'in sağ
                taraftan
                yaptığı ortayı Galatasaray defansı engelleyemeyince, Juan Carlos Valerón sağ ayağıyla plase vuruşla topu
                ağlara gönderdi. Kalan sürede başka gol olmayınca, Galatasaray toplamda almış olduğu 6-2'lik skorla yarı
                finale yükseldi.[35] Galatasaray'ın yarı finaldeki rakibi İngilizlerin o zamanki güçlü ekiplerinden
                Leeds
                United idi. İlk maç 6 Nisan 2000 tarihinde Ali Sami Yen stadında oynandı. Tribünlerin tamamiyle dolduğu
                bu
                maça çok iyi hazırlanan Galatasaraylı futbolcular ve taraftarlar, herkese muhteşem bir akşam yaşattılar.
                Maça çok hızlı başlayan sarı-kırmızılılar 13. dakikada Arif Erdem'in yaptığı ortaya kafayla yükselen
                Hakan
                Şükür ile öne geçip durumu 1-0'a getirdiler. Bu golden sonra morali iyice bozulan Leeds United,
                ataklarını
                sürdürdü. Fakat Cláudio Taffarel'in kalesindeki yüksek performansı gole izin vermedi. 44. dakikada ceza
                alanı içinde oluşan karambolde Capone, topu savunmadan sökerek yerden sert vurdu. Kaleci Martyn'e de
                çarpan
                top ağlarla buluştu ve Galatasaray durumu 2-0'a getirdi. İlk yarı bu skorla bitti. İkinci yarı, Leeds
                United
                ve Galatasaray'ın yaptıkları ataklar sonuç vermeyince, maç 2-0 Galatasaray'ın üstünlüğüyle bitti. Final
                maçı
                için çok büyük bir avantaj yakalayan Galatasaray, Leeds'e moralli gitti. Ancak, İstanbul'daki UEFA
                Kupası
                yarı final maçından önce çıkan olayda iki Leeds Unitedlı taraftar bıçaklanarak öldürüldü. Olayların daha
                fazla tetiklenmemesi nedeniyle, UEFA tarafından Leeds'teki rövanş maçına Galatasaray taraftarı
                alınmaması
                kararlaştırıldı.[36] 20 Nisan 2000 tarihinde Elland Road stadında oynanan rövanş maçında, önceki maçta
                bıçaklanarak öldürülen 2 taraftar için saygı duruşunda bulunuldu. Tüm futbolcular maça kollarına siyah
                bant
                takarak çıktılar. Maça daha önceki maçlarda olduğu gibi çok hızlı başlayan Galatasaray, henüz
                5.dakikada,
                Hakan Şükür'ün ceza sahası içinde yere düşürülmesiyle bir penaltı kazandı. Topun başına geçen Gheorghe
                Hagi
                kaleci Martyn'i mağlup ederek Galatasaray'ı 1-0 öne geçirdi. 16. dakikada ise korner atışı kullanan
                Leeds
                United, Norveçli golcüsü Eirik Bakke'nin kafa golü ile durumu 1-1'e getirdi. 42. dakikada, Hakan Şükür,
                5
                kişiden sıyrılarak attığı muhteşem golle durumu 2-1 yaptı. İlk yarı bu skorla tamamlandı. İkinci yarıda
                daha
                atak olan Leeds United, 67. dakikada yine korner atışından Eirik Bakke'nin kafa golüyle skoru 2-2 yaptı.
                Kalan sürelerde Emre Belözoğlu ve Harry Kewell peş peşe kırmızı kart görerek oyundan atıldılar. Hakem
                Lubos
                Michel'in bitiş düdüğüyle, Galatasaray toplamda 4-2'lik skorla finale yükseldi.[37] Galatasaray ile
                İngiltere kulübü Arsenal arasında oynanan ve normal süresi 0-0 biten maçı Galatasaray, penaltı vuruşları
                sonucu 4-1 kazanarak kupanın sahibi oldu. Bu şampiyonlukla beraber ilk kez bir Türkiye futbol kulübü,
                Avrupa
                kupasını kazanma başarısını gösterdi. Maç, 38.919 biletli seyirci tarafından izlendi. Süper Lig'de ise
                bitime iki hafta kala rakibine 6 puan fark atan Galatasaray, 4 sene üst üste şampiyon olan ilk takım
                oldu.
                Türkiye Kupası'nda da finale kalan Galatasaray, Çeyrek finalde Trabzonspor'u 2-1, Yarı finalde MKE
                Ankaragücünü 2-0 yenerek finale yükseldi. Finalde Antalyaspor ile eşleşen Galatasaray, rakibini 5-3
                yenerek
                bu kupayı da müzesine götürdü.
            </p>
        </article>
        <article>
            <h3><b>2001-2011</b></h3>
            <p>
                2000-01 sezonu öncesinde ise Galatasaray teknik direktörü Fatih Terim kazandığı kupayla tüm dikkatleri
                üzerine çekti ve Serie A ekibi Fiorentina takımının yolunu tuttu. Fatih Terim'in yerine ise Mircea
                Lucescu
                getirildi. Tolunay Kafkas Denizlispor'un yolunu tutarken, Saffet Akyüz ise Kocaelispor'a transfer oldu.
                Takımın golcü oyuncularından Arif Erdem ise La Liga ekibi Real Sociedad'ın yolunu tuttu. Galatasaray
                takımın
                golcüsü Hakan Şükür'ü ise 6.500.000 € bedel ile Inter takımına yolladı. Bu golcülerin ayrılmasıyla
                5.000.000
                € bedel ile Samsunspor'dan Serkan Aykut, İstanbulspor'dan stoper Emre Aşık ve 5.500.000 € bedel ile
                Denizlispor'dan Bülent Akın alınırken takım en büyük transferini ise FC Porto takımından 17.050.000 €
                bedel
                ile Mário Jardel'i alarak yaptı. Ayrıca bu transfer Türk futbol tarihi ve kulüp tarihinin en pahalı
                transferi olarak tarihe geçti. Galatasaray sezon öncesinde UEFA Süper Kupası müsabakasında Real Madrid
                ile
                eşleşti ve normal süresi 1-1 biten maç altın gol kuralı geçerli olmak şartıyla uzatmalara gitti ve Mário
                Jardel uzatmalarda attığı gol ile takımına kupayı kazandıran isim oldu. O sezon Süper Lig'i ise ikinci
                bitiren Galatasaray, Türkiye Kupası'na ise erken veda etti.
            </p>
            <p>
                2001-02 sezonu öncesinde kadrosundan Gheorghe Popescu, Mário Jardel, Ümit Davala, Emrah Eren ve
                sözleşmesi
                yenilenmeyince boşta kalan Saffet Akyüz, ligin başlamasından birkaç hafta sonra takımdan ayrıldı. Bu
                oyuncuların yerine Erhan Namlı, João Batista ve Murat Sözkesen Galatasaray ile sözleşme imzaladı.
                Şampiyonlar Ligi elemelerinde Arnavutluk ligi ekiplerinden Vllaznia'yı ilk maçı 2-0 biten maçın
                rövanşında
                4-1 mağlup ederek bir sonraki tura yükseldi ve Levski Sofya takımıyla eşleşti. Bu takımıda iki maç
                sonucunda
                4-2 ile geçen Galatasaray, UEFA Şampiyonlar Ligi gruplarına katılma hakkı kazandı.[38] Grup kuralarında
                Nantes, PSV ve Lazio'nun aralarında bulunduğu gruba düşen Galatasaray, grubu 10 puanla 2. sırada
                tamamlamış
                2. Tur gruplarda ise FC Barcelona, AS Roma ve Liverpool ile aynı gruba düşmüştür. Bu grubu 5 puanla
                sonuncu
                bitiren Cim-Bom elenerek turnuvaya veda etmiştir.[38] Mircea Lucescu'nun önerisiyle ara transfer
                döneminde
                kadrosunu Klodian Duro, Jersson González ve Radu Niculescu'yu kadrosuna katan Galatasaray, Mbo Mpenza,
                Pavel
                Horváth, Robert Špehar, Richard Kingson, Alper Tezcan, Rasim Vardar, Ufuk Talay, Klodian Duro ve Erhan
                Namlı
                ile ara transfer döneminde yolları ayırmıştır. Bu oyuncular dışında Faruk Atalay 30 Kasım 2001'de, Hakan
                Ünsal ise 1 Mart 2002'de takımdan ayrılmıştır. Mircea Lucescu yönetimindeki Galatasaray, bu sezonu 78
                puanla
                Şampiyon tamamlamıştır. Arif Erdem ise 21 gol ile gol kralı olmuştur.
            </p>
            <p>
                2002-03 sezonunda ise Mircea Lucescu'nun takımdan ayrılmasının ardından Fatih Terim teknik direktörlüğe
                getirilmiştir. Fatih Terim'in isteğiyle ise Galatasaray, Sergio Almaguer, Christian, Sarr, Felipe, Hakan
                Ünsal, Ümit Davala, Mehmet Polat, Cihan Haspolatlı, Fábio Pinto, Elvir Baljić, Abel Xavier, Suat Usta,
                Volkan Arslan, Haim Revivo, Ali Lukunku, Aykut Erçetin ve Klodian Duro'yu kadrosuna katmıştır.
                Şampiyonlar
                Ligi'nde ise FC Barcelona, Lokomotiv Moskva ve Club Brugge ile aynı gruba düşen Galatasaray, 4 puanla
                grubu
                son sırada tamamlayarak elenmiştir. Türkiye Kupası'nda Malatyaspor'a Çeyrek finalde elenerek veda eden
                Galatasaray, Süper Lig'i 77 puanla 2.sırada tamamlamıştır.
            </p>
            <p>
                2003-04 sezonu öncesi yeniden bir yapılanmaya giden Galatasaray, ilk olarak Gabriel Tamaș, Abdullah
                Ercan,
                Frank de Boer, Hakan Şükür, Ömer Erdoğan, Orhan Ak, César Prates, Ovidiu Petre, Florin Bratu, Murat
                Erdoğan,
                Dániel Tőzsér ve Necati Ateş ile güçlendirmiştir. Suat Kaya, Kerem İnan, Emre Aşık, Xavier, Vedat
                İnceefe,
                Revivo, Ümit Davala ve Ali Lukunku ise takımdan ayrılmıştır. UEFA Şampiyonlar Ligi'nde elemelerde CSKA
                Sofya
                takımını eleyen Galatasaray gruplarda ise Juventus, Olimpiakos ve Real Sociedad ile aynı gruba
                düşmüştür. Bu
                grubu 3. tamamlayan Galatasaray, turnuvaya veda etmiş ve yoluna UEFA Kupası'nda devam etmiştir. Burada
                ise
                Villarreal CF ile eşleşen Galatasaray ilk maçı berabere kalmış, ikinci maçta ise mağlup olarak bu
                turnuvadan
                da elenmiştir. Galatasaray 20 Mart 2004 gününde Çaykur Rizespor ile karşılaştı. Bu müsabaka oynanırken
                Özhan
                Canaydın 2. kez başkan seçilmiştir. Galatasaray bu maçtan 2-1 mağlup ayrılmış, maçın ardından ise Fatih
                Terim istifa ettiğini açıklamıştır.[39] Fatih Terim'in yerine ise eski öğrencisi Gheorghe Hagi
                getirilmiştir.[40] Galatasaray bu sezonu ise 6.sırada tamamlamıştır.
            </p>
            <p>
                2004-05 sezonunda ise 100. yılını kutlayan Galatasaray kadrosunu Song, Tomas, Conceição ve Alioum Saidou
                ile
                güçlendirmiştir. Gheorghe Hagi ayrıca Galatasaray A2 takımından Arda Turan, Uğur Uçar, Zafer Şakar ve
                Mülayim Erdem'i A Takım'a almıştır. Devre arasında kadrosuna Hasan Kabze ve Hakan Yakın'ı katan
                Galatasaray
                yabancı olarak ise genç yıldız adayı olarak gösterilen Franck Ribéry'yi transfer döneminin son gününde 6
                ay
                kiralık ve satın alma opsiyonuyla FC Metz takımından kadrosuna katarak adından söz ettirmiştir.[41]
                2004-05
                Süper Lig'i 3. sırada bitiren Galatasaray, final karşılaşmasında ise Fenerbahçe ile karşılaşmış ve maçı
                Frank Ribéry, Necati Ateş ve Hakan Şükür (3)'ün golleriyle 5-1 kazanmıştır. Maçın yıldızı ise 1 gol 1
                asist
                yapan Frank Ribéry olmuştur. Böylelikle 2005 Türkiye Kupası Finali'nde kupayı alan taraf Galatasaray
                olmuştur.
            </p>
            <p>
                2005-06 sezonu öncesinde ise Gheorghe Hagi ile yollar ayrılmıştır. Teknik direktör koltuğunun
                boşalmasının
                ardından Belçikalı Erik Gerets teknik direktörlüğe getirilmiştir.[42] Gheorghe Hagi sonrasında takımın
                başına Gerets getirilirken teknik adam Norveç ekibi Tromsö'ye deplasmanda 1-0 yenildikten sonra Ali Sami
                Yen
                Stadyumu'nda ise 1-1 berabere kalarak elenmiş ve büyük hayal kırıklığı yaratmıştır. Süper Lig'in son
                haftasına kadar Fenerbahçe ile kıyasıya mücadele içine giren Galatasaray, ligin son haftasına Fenerbahçe
                ile
                80'er puan ile girdi. Son haftada Galatasaray kendi sahasında Kayserispor'u 3-0 mağlup ederken
                Fenerbahçe
                küme düşmeme mücadelesi veren Denizlispor ile Denizli'de karşılaştı. Galatasaray'ın maçı kazanmasının
                ardından statta localardan televizyondan Fenerbahçe-Denizlispor karşılaşması takibe alındı ve maçın
                sonuna
                16 dakika ilave edilen maç tüm seyirciler tarafından büyük dikkatle izlendi. Fenerbahçe bu maçın
                sonucunda
                Denizlispor ile 1-1 berabere kalırken, Denizlispor lig'de kaldı Galatasaray ise 16. Şampiyonluğunu ilan
                etti.[43] Ayrıca Ligde en golcü üçlü: Necati Ateş (18), Ümit Karan (16), Saşa İliç (12) oldu.
            </p>
            <p>
                2006-07 sezonu öncesinde ise Mehmet Topal, Marcelo Carrusca, Okan Buruk ve Junichi İnamoto kadroya
                katılmıştır. UEFA Şampiyonlar Ligi ön eleme turunda Çek Cumhuriyeti'nin Mladá Boleslav takımını eleyerek
                Şampiyonlar Ligi'ne kalan sarı-kırmızılı ekip, Liverpool, PSV ve Bordeaux ile mücadele ettiği (C)
                Grubu'nda
                4 puan toplayıp sonuncu olarak elenmekten kurtulamadı. Sezon başından itibaren istikrarsız bir grafik
                sergileyen sarı-kırmızılı takım, üç büyük takımın da üst üste puan kayıpları yaşadığı ligde son
                haftalara
                kadar iddiasını sürdürmesine karşın eline geçen fırsatları bir türlü değerlendiremedi. Ligi 3. sırada
                tamamlayan Galatasaray, Şampiyonlar Ligi'ne katılabilme hayallerini bir sonraki sezona bıraktı. Mayıs
                2007'de ise Erik Gerets ile yollar ayrıldı.[44]
            </p>
            <p>
                2007-08 sezonu öncesinde ise Erik Gerets'in yerine Karl-Heinz Feldkamp getirildi. Feldkamp'ın
                getirilmesinin
                ardından Hakan Balta, Serkan Çalık, Volkan Yaman, Barış Özbek, Cassio Lincoln, Tobias Linderoth, Orkun
                Usak,
                Servet Çetin, Ismaël Bouzid ve Shabani Nonda kadroya katılmıştır. Cassio Lincoln transferi için büyük
                uğraş
                veren Galatasaray, bu transfere 4.400.000 £ bedel ödedi. Galatasaray UEFA Kupası ön eleme turunda Slaven
                Koprivnica ve FC Sion takımlarını elemiştir. Grup aşamasında ise H grubunda Bordeaux, Helsingborg,
                Panionios
                ve Austria Wien takımlarıyla mücadele etmiş ve grubu 3. sırada bitirerek Son 32'ye kalmıştır. İlk maçta
                Bayer 04 Leverkusen'le Ali Sami Yen Stadyumu'nda 0-0 berabere kalan Galatasaray, ikinci maçta ise
                deplasmanda 5-1 mağlup olarak elenmiştir. Hakan Şükür ve Cassio Lincoln gibi futbolcular Beşiktaş
                derbisi
                öncesinde kurallara uymadıkları için tribüne gönderildi ve ceza aldı. Ama o zamanlarda Lincoln sevgisi
                çoğu
                taraftarı etkisi altına aldığı için taraftar bu duruma büyük tepki göstermiştir. 22 Mart 2008 tarihinde
                ise
                kulüp başkanı Özhan Canaydın hastalığı sebebiyle başkanlığı Adnan Polat'a bırakmıştır. 1 Nisan 2008
                tarihinde de Alman teknik adam Karl-Heinz Feldkamp yönetimle anlaşmazlık ve sağlık sorunları nedeniyle
                takımın başından ayrılmıştır.[45] Geri kalan dönemde ise Feldkamp'ın yardımcısı Cevat Güler takımı
                yönetmiştir. Bu periyotta içinde Ali Sami Yen Stadyumu'nda oynanan ve Galatasaray'ın Shabani Nonda'nın
                golüyle 1-0 kazandığı maçta dahil olmak üzer 6 maçın tamamını kazanmış ve 79 puanla şampiyon
                olmuştur.[46]
                Bu sezonun son maçının ardından ise takımın kaptanı ve futbolcusu Hakan Şükür futbola veda etmiştir.[47]
            </p>
            <p>
                2008-09 sezonu öncesinde birçok ünlü teknik adam ile görüşen Galatasaray, Alman teknik adam Michael
                Skibbe
                ile anlaşmıştır.[48] Teknik direktörlük koltuğunu Skibbe'ye emanet eden Galatasaray kadrosuna Morgan De
                Sanctis, Fernando Meira, Harry Kewell ve Milan Baroš'u katmıştır. Özellikle Liverpool'un ünlü futbolcusu
                Harry Kewell[49] ve yine Liverpool'da forma giymiş olan ve Olympique Lyonnais'dan 4.840.000 £ bedel ile
                transfer edilen Milan Baroš'un transfer edilmesi takımdaki beklentileri yükseltti.[50] Sezon öncesinde
                ise
                Kayserispor ile 2008 Türkiye Süper Kupası mücadelesinde karşılaşan Galatasaray, rakibini Harry Kewell ve
                Shabani Nonda'nın golleriyle 2-1 mağlup ederek tarihindeki ilk Türkiye Süper Kupası'nı müzesine
                götürmüştür.
                Galatasaray bu sezonda UEFA Şampiyonlar Ligi'ne gitmeyi çok istese de Steaua București'ye ön elemede
                elenmiş
                ve UEFA Kupası'nda yoluna devam etmiştir. Metalist Harkiv, Olimpiakos, Hertha Berlin ve Benfica ile aynı
                grupta bulunan Galatasaray bu grubu 2. bitirmiş ve Son 32'ye katılma hakkı kazanmıştır. Süper Lig'in 21.
                haftasında Ali Sami Yen Stadyumu'nda oynanan Kocaelispor maçında 5-2 mağlup olan Galatasaray'da Michael
                Skibbe ile yollar ayrılmıştır.[51] Michael Skibbe'nin yerine ise kulübün eski oyuncularından ve kaptanı
                Bülent Korkmaz getirilmiştir.[52] Son 32 turunda Bordeaux ile eşleşen Galatasaray ilk maçta deplasman
                0-0
                berabere kalmıştır. Bu maçın rövanşı ise Bülent Korkmaz'ın ilk resmî maçı olmuştur. Galatasaray bu maçı
                Sabri Sarıoğlu'nun 90.dakkada 18'in dışından attığı gol ile 4-3 kazanmış ve Son 16 bileti almıştır. Son
                16'da ise ilk müsabaka da Almanya'da Marcell Jansen ve Ayhan Akman'ın golleriyle 1-1 berabere
                kalınırken,
                Türkiye'de ise Galatasaray birçok oyuncudan yoksun çıktığı maçta Defans mevkiinde Harry Kewell'ı
                oynatmak
                zorunda kalmış, bu durumun ardından ise 3-2 mağlup olarak elenmiştir. Galatasaray Süper Lig'i ise 5.
                sırada
                bitirmiştir. Sezon sonunda Bülent Korkmaz ile yollar ayrılmıştır.[53]
            </p>
            <p>
                2009-10 sezonu öncesinde Önceki sezonu ligde 5. sırada tamamlayan Galatasaray, sezon başında teknik
                direktör
                değişikliğine giderek göreve Bülent Korkmaz'ın yerine eski FC Barcelona teknik direktörü Frank
                Rijkaard'ı
                getirdi.[54] Yeni teknik adamla birlikte sezon başında birçok transfer yaparak kadroda değişikliklere
                gidildi. Kadrosuna yerli olarak Mustafa Sarp, Gökhan Zan, Ufuk Ceylan ve Caner Erkin'i katan[55]
                Galatasaray, yabancı olarak ise Manchester City'nin Brezilyalı yıldızı Elano Blumer,[56] Atlético
                Madrid'in
                uzun süre kalesini koruyan Uruguay'lı file bekçisi Leo Franco[57] ve Olympique Lyonnais formasıyla
                gösterdiği performansla birçok kez Fransa'da yılın futbolcusu seçilen Abdul Kader Keita ile
                güçlendirdi.[58]
                Takım, Süper Lig'e deplasmanda aldığı 3-2'lik Gaziantepspor galibiyetiyle başlarken, ilk 6 hafta oynanan
                tüm
                maçlardan galip ayrıldı. 7. haftada Ali Sami Yen Stadyumu'nda oynanan maçta Eskişehirspor'la 1-1
                berabere
                kalarak ilk puan kaybını yaşadı. Ertesi hafta deplasmanda oynanan MKE Ankaragücü maçını da 3-0 kaybetti
                ve
                ligdeki ilk mağlubiyetini aldı. Galatasaray devre arasında ise kadrosunu eski Barcelona'lı Giovani dos
                Santos, Manchester Cityli Jo ve Avustralya millî takımı kaptanı Lucas Neill ile güçlendirdi. Sezon
                boyunca
                inişli-çıkışlı bir grafik sergileyen Galatasaray; aldığı 19 galibiyet, 7 beraberlik, 8 mağlubiyetle ligi
                64
                puanla 3. sırada bitirdi. Önceki sezonu beşinci sırada tamamlamasından ötürü 2009-10 sezonunda UEFA
                Avrupa
                Ligi'nde mücadele etmeye hak kazanan Galatasaray, turnuvaya 2. ön eleme turundan katıldı. İki maçlı
                eliminasyon sistemiyle oynanan turları geçerek gruplara kaldı. Grubunu birinci sırada tamamlayıp gruptan
                çıkmayı başarsa da ikinci turda, İspanyol ekibi Atlético Madrid'le oynadığı maçlar sonunda toplamda
                3-2'lik
                skorla yenilerek kupadan elendi. Türkiye Kupası'na ise direkt gruplardan katılan Galatasaray, grubununu
                10
                puanla birinci sırada tamamlayarak bir üst tura çıktı. Bu turda eşleştiği Antalyaspor'la iki maç yaptı.
                Skorun toplamda 4-4 olmasına rağmen Galatasaray, deplasman golü kuralı sebebiyle kupadan elendi.
            </p>
            <p>
                2010-11 sezonu öncesinde yerli futbolcu transferine yoğunlaşan Galatasaray Serdar Özkan, Mehmet Batdal,
                Musa
                Çağıran, Çağlar Birinci ve Ali Turan'ı kadrosuna katmıştır. Yabancı olarak Arnavutluk millî futbol
                takımı ve
                Marsilya kaptanı Lorik Cana, Monaco'dan Juan Pablo Pino ve Liverpool'un Arjantin'li sol bek oyuncusu
                Emiliano Insúa ile güçlendirirken en önemli transferini ise VfL Wolfsburg'un oyun kurucusu ve asist
                rekortmeni Zvjezdan Misimović'i katarak yapmıştır.[59] Bu arada Mehmet Topal, Leo Franco, Emre Güngör,
                Uğur
                Uçar, Caner Erkin, Giovani dos Santos, Jô ve sürpriz bir şekilde Abdul Kader Keita ile yollar
                ayrılmıştır.
                3.ön eleme turunda Beograd takımını eleyen Galatasaray, Play-off turunda Karpaty Lviv'e elenerek UEFA
                Kupası'na veda etmiştir. Lig'deki başarısız sonuçların ardından ise Frank Rijkaard ile yollar
                ayrılmıştır.[60] Frank Rijkaard'tan boşalan teknik direktörlük koltuğuna ise Gheorghe Hagi
                getirilmiştir.
                Gheorghe Hagi gelmesiyle birlikte idmanda sakız çiğneyen ve disiplinsiz davranan Zvjezdan Misimović'i
                kadro
                dışı bırakmıştır.[61][62] Gheorghe Hagi ilk maçına Fenerbahçe karşısında Fenerbahçe Şükrü Saracoğlu
                Stadyumu'nda çıkmış Galatasaray bu maçta berabere kalmıştır. Hagi dönemindeki ilk galibiyet ise bir
                hafta
                sonra Antalyaspor karşısında alınmıştır. İlk devrede bu maçın ardından inişli-çıkışlı performans
                sergileyen
                Galatasaray'da Elano Blumer'de kendi isteğiyle Grêmio takımına transfer olmuştur.[63] 12 Aralık 2010
                tarihinde ise Galatasaray Süper Lig tarihinde Ali Sami Yen Stadyumu'na son kez çıkmış fakat Hurşut ve
                Orhan
                Şam'ın gollerine karşılık veremeyerek 2-0 mağlup olmuştur.
            </p>
            <p>
                Devre arasında ise Gheorghe Hagi'nin tavsiyesiyle kadroya Bogdan Stancu, Juan Emmanuel Culio ve
                Fenerbahçe'de kadro dışı kalan Colin Kâzım Richards dahil edilmiştir.[64] 11 Ocak 2011'de ise Ali Sami
                Yen
                Stadyumu'nun son resmî müsabakası olan Beypazarı Şekerspor maçında Galatasaray 1-0 geriye düşmüş fakat
                Arda
                Turan, Servet Çetin ve Kazım Kazım'ın golleriyle 3-1 mağlup etmiştir. Yeni transfer Colin Kâzım Richards
                ilk
                resmî maçında gol atmış ayrıca Ali Sami Yen Stadyumu'nda atılan son golün sahibi olmuştur. Türk Telekom
                Arena stadyumunun açılışı ise 15 Ocak 2011 günü Ajax ile yapılan maçla yapılmıştır.[65] Süper Lig'in
                ikinci
                yarısının 2. maçında Türk Telekom Arena'daki ilk resmî müsabakasına Sivasspor karşısında çıkan
                Galatasaray,
                bu maçı Servet Çetin'in golüyle 1-0 kazanmıştır. Bu maçın ardından da inişli-çıkışlı performansına devam
                eden Galatasaray, 26. haftada Fenerbahçe ile karşılaşmıştır. Türk Telekom Arena'da oynanan ilk derbi
                karşılaşmasının 14. dakikasında eski takımına gol atan Colin Kâzım Richards böylelikle bu stadyumda
                derbilerde gol atan ilk futbolcu oldu.[66] Fakat Galatasaray Semih Şentürk ve Alex de Souza'nın
                gollerine
                engel olamadı ve 2-1 mağlup oldu.[67] Bu maçın ardından ise Gheorghe Hagi istifa etti.[68][69] Hagi
                yerine
                sezon sonu kadar Fatih Terim döneminde yardımcı antrenörlük yapan Bülent Ünder getirildi.[70] 13 Mayıs
                2011'de ise Olağanüstü Genel Kurul'a giden Galatasaray'da başkanlığa Ünal Aysal getirildi. Galatasaray,
                Süper Lig'de 1979-80 sezonu ile birlikte tarihinin en kötü sezonunu geride bıraktı. Ligde 34 maçta 14
                galibiyet, 4 beraberlik ve 16 yenilgi alan sarı-kırmızılılar, tarihlerinin en kötü dönemlerinden birini
                yaşadı. 46 puanla ligi 8. bitiren Galatasaray, ligde bir sezonu ilk kez eksi averajla tamamlayarak
                tarihe
                geçti. Sarı-kırmızılılar, bundan önceki en kötü averajı 1981-82 sezonunda sıfırla (26-26) elde etmişti.
                Galatasaray, Konyaspor maçında attığı 2 golle sezonu eksi 5 averajla (41-46) tamamladı.[71]
            </p>
        </article>
        <article>
            <h3><b>2011-2021</b></h3>
            <p>
                2011-12 sezonu öncesinde kulüpteki olağanüstü genel kurul sonrası başkanlığa Ünal Aysal getirilmiştir.
                Ünal
                Aysal ise başkanlığa getirilmesinin ardından teknik direktör olarak takımın eski futbolcusu, kaptanı ve
                teknik direktörü Fatih Terim'i takımın başına getirmiştir. 2011-12 sezonu öncesi yeni bir yapılanmaya
                giden
                takımda Johan Elmander, Selçuk İnan, Tomáš Ujfaluši, Emmanuel Eboué, Ceyhun Gülselam, Albert Riera,
                Sercan
                Yıldırım, Okan Derici, Engin Baytar, Felipe Melo ve Fernando Muslera gibi oyuncular kadoya dahil
                olurken,
                Róbinson Zapata, Emiliano Insúa, Barış Özbek, Harry Kewell, Lucas Neill, Lorik Cana, Emmanuel Culio,
                Mehmet
                Batdal, Juan Pablo Pino, Bogdan Stancu ve Mustafa Sarp ile yollar ayrılmıştır.[72] En son olarak ise
                takımın
                kaptanı Arda Turan, La Liga ekiplerinden Atlético Madrid'e 12.000.000 € bedel ile transfer olmuş ve
                kulüp
                tarihinin en yüksek ücret ile satılan oyuncusu olmuştur.
            </p>
            <p>
                Fatih Terim yardımcılığına ise Galatasaray'ın eski oyuncularından Ümit Davala ve Hasan Şaş'ı getirdi.
                Kaleci
                antrenörlüğüne ise yine Galatasaray'ın oyuncularından Cláudio Taffarel getirilmiştir.[73] Galatasaray
                2011-12 sezonu öncesinde Inter, Liverpool ve Real Madrid gibi takımlar ile hazırlık maçı yapmıştır. Bir
                önceki sezondaki pozisyonu nedeniyle sadece Süper Lig ve Türkiye Kupası'nda mücadele eden takım, 2011-12
                sezonunun ilk mağlubiyetini ilk haftada İBB karşısında almıştır. Ligin 14.haftasında ise Fenerbahçe'yi
                Emmanuel Eboué, Johan Elmander ve Felipe Melo'nun golleriyle 3-1 mağlup ederek liderlik koltuğuna
                oturmuş ve
                34. haftaya kadar Süper Lig'i 1. sırada tamamlamıştır. Türkiye Kupası'nda ise 3. Tur'da Adana
                Demirspor'u
                4-1 mağlup eden Galatasaray, 20 Mart 2012 tarihinde 4. Tur maçında Sivasspor ile karşılaşmış ve rakibine
                yenilerek bu kulvardan elenmiştir. 2011-12 sezonu devre arasında ise kadrosunu Necati Ateş ve Yiğit
                Gökoğlan
                gibi futbolcularla güçlendiren Galatasaray'da Ufuk Ceylan, Yekta Kurtuluş, Serkan Kurtuluş, Servet
                Çetin,
                Aykut Erçetin ve Çağlar Birinci dışında kaleci Fernando Muslera dahil tüm futbolcular gol atmıştır.
                2011-12
                sezonu gereği ligin 34.haftası tamamlandıktan sonra Süper Lig'i ilk 4 sırada bitiren takımın puanları
                ikiye
                bölünmüştür ve bu puanlar ile altışar maçlık bir periyot geçirilmiştir. Süper Final'in ilk haftasında
                Beşiktaş'ı BJK İnönü Stadyumu'nda Aydın Yılmaz ve Felipe Melo'nun golleriyle 2-1 mağlup eden
                Galatasaray, 2.
                haftada ise maçın hakimi olmasına rağmen kendi sahasında Fenerbahçe'ye 1-2 mağlup olmuştur. 3. haftada
                Hüseyin Avni Aker Stadyumu'nda Trabzonspor'u Necati Ateş (2), Emmanuel Eboué ve Selçuk İnan'ın
                golleriyle
                mağlup etmiştir. 4.hafta ve 5.hafta Trabzonspor ve Beşiktaş ile berabere kalan Galatasaray'ın Fenerbahçe
                ile
                puan farkı 1'e inmiştir. Sezonun son maçında ise Fenerbahçe Şükrü Saracoğlu Stadyumu'nda Fenerbahçe ile
                0-0
                berabere kalan Galatasaray 18. Süper Lig şampiyonluğuna uzanmıştır.
            </p>
            <p>
                2012-13 sezonunda Nordin Amrabat, Dany Nounkeu, Furkan Özçal, Hamit Altıntop, Umut Bulut, Cris gibi
                oyuncuları kadroya dahil eden Galatasaray, 2011-12 sezonunda kiraladığı Felipe Melo'yu ise bir sene daha
                kiralama kararı almıştır. Bu oyuncuların dışında ise kadrosuna 2011-12 Süper Lig gol kralı Burak Yılmaz
                ise
                5 milyon € bonservis bedeli karşılığında kadroya katılmıştır.[74][75] Bir önceki sezonun Türkiye Kupası
                Şampiyonu Fenerbahçe ile 2012 Türkiye Süper Kupası'nda karşılaşmıştır. 12 Ağustos günü Erzurum'da, Kâzım
                Karabekir Stadyumu'nda oynanan karşılaşmayı Umut (2) ve Selçuk'un golleriyle 3-2 kazanan Galatasaray,
                12.
                kez bu kupayı müzesine götürmüştür.[76] Umut Bulut maçın adamı seçilmiştir.[77] Karşılaşmayı 25.000
                civarında izleyici takip etmiştir.[78] Ayrıca bu karşılaşmada, hakem Cüneyt Çakır'a yaptığı fiziksel
                eylemden dolayı kırmızı kart gören Engin Baytar, Profesyonel Futbol Disiplin Kurulu tarafından 11 maç
                oynamama cezasına çarptırılmıştır. Lig ve kupa karşılaşmalarında geçerli olan bu ceza sonucunda 11 maç
                oynamayan Engin Baytar, 18 Kasım günü oynanan Kardemir Karabükspor karşılaşmasıyla sahalara dönmüştür.
            </p>
            <p>
                Bir önceki sezonu Şampiyon bitiren Galatasaray, bu unvanla birlikte UEFA Şampiyonlar Ligi'ne direkt
                katılma
                hakkı kazanmış ve Manchester United, CFR Cluj ve SC Braga ile eşleşmiştir. 5 Aralık günü oynanan Braga
                maçını Burak ve Aydın'ın golleriyle kazanan Galatasaray, grubunu ikinci sırada bitirerek Şampiyonlar
                Ligi'nde son 16 takım arasına kalmaya hak kazanmıştır. Bu maçta attığı golle Şampiyonlar Ligi'nde 6 gole
                ulaşan Burak Yılmaz, bir sezonda Şampiyonlar Ligi'nde en fazla gol atan Türk futbolcu olmuştur. Ayrıca
                Fatih
                Terim, Galatasaray'ın başında ilk kez Şampiyonlar Ligi gruplarından çıkmayı başarmıştır.[79] Türkiye
                Kupası
                beşinci tur mücadelesi için PTT 1. Lig ekiplerinden 1461 Trabzon ile 11 Aralık günü karşılaşan
                Galatasaray,
                maçı 2-1 kaybederek kupadan elenmiştir. Türk Telekom Arena'da oynanan karşılaşmada, Galatasaray'ın tek
                golünü Emre Çolak atmıştır.[80] 23 Aralık'ta ise Trabzonspor ile 0-0 berabere kalarak ligin ilk yarısını
                tamamlayan Galatasaray, topladığı 33 puanla (9 galibiyet, 6 beraberlik ve 2 yenilgi) ilk yarıyı lider
                tamamlamıştır. Süper Lig'e yaklaşık 1 ay ara verilmiş ve Ocak ayı sonunda müsabakalara devam
                edilmiştir.[81]
                22 Ocak günü ise, Inter takımının Hollandalı yıldız orta saha oyuncusu Wesley Sneijder, 3,5 yıllığına
                transfer edilmiştir.[82] 28 Ocak günü, Shanghai Shenhua takımının Fildişi Sahilili yıldız golcüsü Didier
                Drogba, bonservis bedeli ödenmeden 1,5 yıllığına transfer edilmiştir.[83] Bunun dışında Galatasaray
                (futbol
                takımı)'nın oyuncusu ve eski gol kralı Milan Baroš ile yollar ayrılmıştır. 9 Nisan günü, Galatasaray
                Türk
                Telekom Arena'da Real Madrid'i 3-2 mağlup etmiş fakat ilk maçı Real Madrid 3-0 yendiğinden dolayı
                Galatasaray UEFA Şampiyonlar Ligine veda etmiştir. Galatasaray'ın devre arasında Inter'den transfer
                ettiği
                Hollanda'lı futbolcusu Wesley Sneijder maçın oyuncusu seçilmiştir.[84] Bu maçta forma giyemeyen Burak
                Yılmaz, 8 golle Cristiano Ronaldo ve Lionel Messi'nin arkasında kalmıştır. 5 Mayıs günü, Galatasaray
                Türk
                Telekom Arena'da Sivasspor ile karşılaştı. Galatasaray bu maçı Selçuk İnan (2) ve Burak Yılmaz (2)'ın
                golleriyle 4-2 kazandı ve bu maçın ardından en yakın takipçisinin 10 puan önüne geçen Galatasaray 19.
                şampiyonluğunu ilan etti.[85][86] 2012-13 sezonunu lider tamamlayan Galatasaray, Süper lig'de en çok gol
                atan (66) ve en az gol yiyen (35) takımı oldu. Süper Lig'i şampiyon tamamlayan Galatasaray'da Burak
                Yılmaz
                da gol kralı oldu. Burak ayrıca ligde 14 sezon sonra üst üste iki kez kral olma başarısını gösterdi. Son
                olarak Hakan Şükür 1996-97, 97-98 ve 98- 99'da üst üste üç sezon gol kralı olmuştu. Ayrıca Burak,
                Galatasaray ile Fenerbahçe'nin gol kralları sayısını da eşitledi. İki takım da 15'şer kral çıkardı.
                Galatasaray 11 sezon sonra şampiyonlukla, gol krallığını bir arada yaşadı. 2001-02 sezonunda şampiyon
                olan
                Galatasaray'da Arif Erdem 21 golle krallığı İlhan Mansız'la paylaşmıştı.[87]
            </p>
            <p>
                2013-14 sezonunda teknik direktör Fatih Terim Türkiye millî futbol takımından gelen teklifi kabul etmiş
                böylelikle hem Galatasaray hem de Türkiye millî futbol takımını çalıştıracağını açıklamıştır. Bir önceki
                sezonun Süper Lig Şampiyonu kadrosuna Aurélien Chedjou, Bruma ve Erman Kılıç'ı katmış bu oyuncuların
                dışında
                bir önceki sezon takımda kiralık olarak forma giyen Umut Bulut ve Felipe Melo'nun bonservisleri
                alınmıştır.
                2012-13 sezonu öncesi olduğu gibi 2013-14 sezonunda da Türkiye Süper Kupası maçında Fenerbahçe ile
                karşılaşan Galatasaray, Didier Drogba'nın attığı gol ile Fenerbahçe'yi mağlup etmiş bir kez daha bu
                kupayı
                müzesine götürmüştür. Sezon ortasında ise Fatih Terim'in hem Türkiye millî futbol takımı hem de
                Galatasaray'ı da çalıştırması nedeni ile yollar ayrılarak yerine Roberto Mancini getirilmiştir. 10
                Aralık
                2013 günü ise UEFA Şampiyonlar Ligi'nde kader maçına çıkan Galatasaray, Juventus maçının 31. dakikasında
                yoğun kar yağışı nedeniyle bu maçı bir gün sonra oynamak zorunda kalmıştır.[88] 11 Aralık 2013 saat
                15.00'e
                alınan ve 31.dakikadan başlayan maçta Galatasaray, Juventus'u Wesley Sneijder'in 85. dakikada attığı gol
                ile
                1-0 mağlup etmiştir. Galatasaray grubu 7 puan ile ikinci sırada tamamlarken Real Madrid ise 16 puan ile
                lider tamamlamıştır. Galatasaray böylelikle üst üste 2 sezon UEFA Şampiyonlar Ligi'nde gruplardan çıkma
                başarısı gösteren ilk Türk takımı oldu.[89]
            </p>
            <p>
                Ziraat Türkiye Kupası'nda finalde karşılaştığı Eskişehirspor'u Wesley Sneijder'in golüyle 1-0 mağlup
                ederek
                Türkiye Kupası'nı 15. kez müzesine götürmüştür.[90] Ayrıca takım Şampiyonlar Ligi ikinci turunda
                karşılaştığı Chelsea'yle Türk Telekom Arena'da 1-1 berabere kalmış, İngiltere'deki rövanşta ise 2-0
                yenilerek Şampiyonlar Ligi'ne ikinci turda veda etmiştir. Türkiye Kupası'nda ise yarı final'de 2-0
                geriye
                düştüğü maçı 5-2 kazanan Galatasaray, Final'de ise Eskişehirspor'u 1-0 yenerek tarihindeki 15. Türkiye
                Kupası'nı kazanmıştır. 2013-14 sezonunda Süper Lig'i ikinci sırada bitiren Galatasaray, Şampiyonlar
                Ligi'ne
                doğrudan katılma hakkı kazanmıştır. Sezonun sona ermesinin ardından teknik direktör Roberto Mancini'yle
                masaya oturan yönetim, Galatasaray'ın ligi Fenerbahçe'nin 9 puan gerisinde ikinci sırada bitirmesi,
                Şampiyonlar Ligi’nde Chelsea karşısında ortaya konan kötü futbol, devre arasında yapılan transferlerin
                takıma hiçbir katı verememesi nedeniyle Mancini'nin sözleşmesini karşılıklı olarak fesh
                etmiştir.[91][92]
            </p>
            <p>
                2014-15 sezonu başında takımın başına Cesare Prandelli getirilirken, takımın 12 senelik futbolcusu ve
                kaptanı Sabri Sarıoğlu başta olmak üzere Emmanuel Eboué, Yiğit Gökoğlan, Engin Baytar ve Sercan Yıldırım
                gibi 10 futbolcu kadro dışı bırakılmıştır. O transfer döneminde kadroya Sinan Gümüş, Kaan Baysal, Goran
                Pandev, Blerim Dzemaili, Tarık Çamdal, Sinan Bolat (kiralık) ve Olcan Adın kadroya katılırken Ceyhun
                Gülselam, Izet Hajrovic ve Didier Drogba gibi oyuncularla yollar ayrılmıştır. Goran Pandev kulüp
                tarihindeki
                ilk Makedon futbolcu olmuştur. O sezon son La Liga şampiyonu Atlético Madrid ile yapılan hazırlık
                maçında
                0-0 berabere kalınmış, maçın tüm hasılatı Soma'ya bağışlanmıştır. Takım ilk resmî müsabakasına ise 2014
                Türkiye Süper Kupası maçında son Lig şampiyonu Fenerbahçe karşısında çıkmış, Fernando Muslera'nın maçın
                adamı seçildiği maçta penaltılarla rakibine boyun eğmiştir. O sezon ilk Süper Lig maçında ise
                Bursaspor'u
                2-0 yenen Galatasaray, üst üste 3.defa katıldığı UEFA Şampiyonlar Ligi'nde Arsenal, Borussia Dortmund ve
                RSC
                Anderlecht ile aynı gruba düşmüştür. UEFA Şampiyonlar Ligi'nde grubunu son sırada tamamlayan Galatasaray
                yeni teknik direktörü Hamza Hamzaoğlu önderliğinde çıktığı Türkiye Kupası grup ilk maçında
                Eskişehirspor'u
                4-2 yenerek yeni bir başlangıç yaparak lig ve kupada yoluna dolu dizgin devam etmiş ve 2014-15 sezonunda
                2
                yıl aradan sonra tekrar Süper Lig şampiyonu olmuştur. Takım bu 20. şampiyonluğu ile beraber Türkiye
                futbol
                tarihinde 4. yıldızı armasına dahil etme hakkını kazanan ilk resmî takım olma başarısına da sahip
                olmuştur.
                Ardından Türkiye Kupası final maçında Bursa Atatürk Stadyumu'nda Bursaspor ile karşılaşan Galatasaray,
                Burak
                Yılmaz'ın 3 gol atarak yıldızlaştığı maçta rakibini 3-2 mağlup ederek kupayı bir yıl aradan sonra tekrar
                kazanmayı başarmış ve sezonu 15 yıl aradan sonra çifte kupa ile tamamlamıştır.
            </p>
            <p>
                2015-16 sezonu başında Lukas Podolski'yi kadrosuna katan Galatasaray, Türkiye Süper Kupası'nda ise
                Türkiye
                Kupası'nda final de karşılaştığı Bursaspor ile Ankara da Osmanlı Stadyumu'nda karşılaştı ve rakibini
                Yasin
                Öztekin'in attığı gol ile 1-0 mağlup ederek 2 yıl aradan sonra kupayı kazanmayı başarmış ve böylelikle
                22
                yıl aradan sonra bir sezonda 3 kupa kazanma başarısını da egale etmiş olmuştur. 2015-16 sezonuna ligde
                ilk
                iki maçta yaşadığı puan kayıpları ile başlayan sarı kırmızılı takım Süper Lig'de ve UEFA Şampiyonlar
                Ligi'nde aldığı istikrarsız sonuçlar sonucunda 3 kupalı teknik direktör Hamza Hamzaoğlu ile yollarını
                ayırmış ve kulübün eski hocalarından Mustafa Denizli takımın başına geçirilmiştir. Mustafa Denizli'nin
                takımın başına geçmesi ile toparlanması beklenen Galatasaray aynı istikrarsızlığı sürdürmüş ve Süper Lig
                sezonu ortasında liderin gerisinde puan farkı oldukça açılmıştır. UEFA Şampiyonlar Ligi grubunu ise 3.
                sırada tamamlayan Galatasaray, UEFA Avrupa Ligi'nde yoluna devam etme hakkı almasına karşılık İtalya'nın
                Lazio takımı ile kendi sahasında 1-1 berabere kaldığı maçın rövanşında deplasmanda rakibine 3-1 boyun
                eğerek
                avrupa macerasına nokta koymuştur. Ligde oluşan puan farkının kapanmasının zorlaşması ve sezon
                içerisinde
                UEFA tarafından 1 yıl avrupadan men cezası alınması ile birlikte hedefini Ziraat Türkiye Kupası
                şampiyonluğu
                olarak belirleyen Galatasaray, bu iki kulvarın aksine namağlup yoluna devam ederek finalde ezeli rakibi
                Fenerbahçe ile eşleşmiştir. Türkiye Kupası, finali tarihinde rakibi ile oynadığı 4 finalin de tamamını
                kazanan Galatasaray, Antalya Stadyumu'nda oynanan finalde Lukas Podolski'nin 31. dakikada attığı gol ile
                5.
                kez bu zafere ulaşmış ve sezonu kupa ile tamamlamıştır. Ziraat Türkiye Kupası şampiyonu unvanı ile 2016
                Türkiye Süper Kupası'nda mücadele etme hakkı kazanan Galatasaray, 2015-16 sezonu şampiyonu Beşiktaş ile
                eşleşmiş ve normal süresi 0-0 biten maçın uzatmasınında 1-1 bitmesi ile seri penaltı atışlarında
                kalecisi
                Muslera'nın da yıldızlaşması ile birlikte penaltı atışlarını 3-0 ile geçmiş ve 15. kez Türkiye Süper
                Kupası'nın da sahibi olmuştur.
            </p>
            <p>
                2016-17 sezonuna önceki sezon iki kupa kazanan ve kulübün alt yapı hocalığını da yapmış Jan Olde
                Riekerink
                ile başlayan Galatasaray, ligde ve kupa da istediği sonuçları alamadığı için 15 Şubat 2017'de Hollandalı
                teknik adamdan boşalan teknik direktörlük koltuğuna Igor Tudor'u getirmiş ve takımı emanet etmiştir.
                Takım,
                Igor Tudor önderliğinde ligi averajla 4. sırada tamamlayarak UEFA Avrupa Ligi 2. ön eleme turuna
                katılmayı
                hak kazanmıştır. 2017-18 sezonuna iddialı bir kadro ile giriş yapan takım, UEFA Avrupa Ligi 2. ön eleme
                turunda eşleştiği Östersunds FK'ya elenerek avrupa kupaları tarihindeki en erken vedalarından birine
                şahit
                olmuştur. Lig de ise ilk 10 maçta 2 beraberlik 1 mağlubiyet alan takım bundan sonraki haftalarda sadece
                kendi evinde kazanmaya devam etmiş ve deplasmanlarda mağlup olmuştur. Igor Tudor önderliğinde 16.
                haftada
                alınan Yeni Malatyaspor mağlubiyeti sonrası Igor Tudor ile yollar ayrılmış ve kulübün başına 22 Aralık
                2017'de 4. kez Fatih Terim getirilmiştir. Fatih Terim önderliğinde ligde ve kupa da yoluna devam eden
                takım
                Türkiye Kupası'nda Akhisar Belediyespor'a ilk maçta deplasman da 2-1 kazanmış olmasına karşılık rövanş
                maçında kendi evinde 2-0 mağlup olarak turnuvaya yarı finalde veda etmiştir. Bundan sonraki süreçte
                ligde
                aldığı son 28. hafta 1-0'lık Gençlerbirliği mağlubiyetinden sonra oynadığı tüm maçları kazanan ekip
                tarihindeki 21. Süper Lig şampiyonluğunu elde etmiştir. 2018-19 sezonuna son şampiyon unvanı ile
                başlayan
                ekip 2018 Türkiye Süper Kupası'nda normal süresi 1-1 biten mücadele de rakibi Akhisar Belediyespor'a
                penaltılar sonucu 5-4 mağlup olarak kupayı kaybetmiştir. UEFA Şampiyonlar Ligi grup mücadelesinde
                başladığı
                sezonu tek galibiyet ve beraberlik ile son sırada tamamlayan takım avrupaya erken veda etmiştir. 2018-19
                Türkiye Kupası'na ise iddialı başlayan ekip çeyrek finalde Hatayspor'u, yarı finalde ise Yeni
                Malatyaspor'u
                geçerek finalde Akhisar Belediyespor ile eşleşmiştir. Takım, önceki sezon yarı finalde Türkiye
                Kupası'nda bu
                sezon başı ise Süper Kupa'da boğun eğdiği rakibine karşın bu sefer şanssızlığını kırmış ve finalde
                rakibini
                3-1 mağlup ederek tarihindeki 18. Türkiye Kupası şampiyonluğunu elde etmiştir. Sezondaki kupa
                şampiyonluğu
                sonrası ligde oynadığı maçlarda istediği sonuçları elde eden Galatasaray, tarihindeki 22. Süper Lig
                şampiyonluğunu elde etmiştir. Çifte kupalı şampiyon olarak tamamladığı sezonda 2019 Türkiye Süper
                Kupası'nda
                Türkiye Kupası finalisti Akhisar Belediyespor ile oynayan takım 1-0 rakibini mağlup ederek tarihindeki
                16.
                Türkiye Süper Kupası zaferine ulaşmış ve de 2015 yılından sonra tekrar aynı sezonda mücadele ettiği tüm
                kulvarlardaki kupaları kazanarak sezonu 3. kez 3 kupa ile tamamlamış olmuştur. 2019-20 Süper Lig ve
                2019-20
                Türkiye Kupası sezonlarına son şampiyon unvanı ile başlayan ekip UEFA Şampiyonlar Ligi grup
                mücadelesinde
                başladığı sezonu iki beraberlik ile son sırada tamamlayarak avrupaya erken veda etmiştir. Ligi 6. sırada
                tamamlayan takım kupa da ise çeyrek finalde elenerek son yılların aksine oldukça başarısız bir sezon
                geçirmiştir. 2020-21 sezonunda 21 takımın yer aldığı ligi şampiyon Beşiktaş'ın 1 gol averaj gerisinde 2.
                sırada bitiren takım, 2020-21 Türkiye Kupası'nda geçtiğimiz sezonda olduğu gibi çeyrek finalde
                Alanyaspor'a
                elenerek kupaya veda etmiştir. UEFA Avrupa Ligi'nde ise tek maç usulü oynanan play off mücadelesinde
                rakibi
                Rangers'a 2-1 yenilerek Avrupa'ya erken veda etmiştir.
            </p>
        </article>
        <article>
            <h3><b>2021-</b></h3>
            <p>
                Yeni sezona yeni başkan Burak Elmas yönetiminde giren sarı kırmızılı takım, 2021-22 sezonunda 20 takımın
                yer
                aldığı ligi -2 averaj ile 13. sırada tamamlamış ve lig tarihinde 2010-11 sezonundan sonra 2. kez sezonu
                eksi
                averaj ile tamamlamıştır. 2021-22 Türkiye Kupası'nda ise 5. tur da rakibi Denizlispor'a elenerek kupaya
                erken veda eden takım, UEFA Şampiyonlar Ligi'ne de 2. turda veda edip yoluna devam ettiği UEFA Avrupa
                Ligi'nde ise Son 16 turunda rakibi FC Barcelona'ya elenerek Avrupa'ya da veda etmiştir. Ligde ikinci
                sezonun
                başında Fatih Terim ile yolları ayıran yönetim yoluna İspanyol teknik adam Domènec Torrent ile 2 yıllık
                sözleşme imzalamıştır.[93] 2022-23 sezonu öncesinde göreve yeniden seçilen başkan Dursun Özbek, 21
                Haziran
                2022 tarihinde Domènec Torrent'in sözleşmesini feshedip teknik direktörlük görevi için Okan Buruk ile
                1+1
                yıllık sözleşme imzalamıştır.[94]
            </p>
        </article>
    </section>
    <hr>
    <section>
        <h2>Renkler ve forma</h2>
        <p>
            Galatasaray kurulduğu dönem, ilk formaları kırmızı beyaz renkteydi. Yakası kırmızı olan formanın gövdesi ve
            kolları beyazdı. Ancak Türk bayrağı'nın renklerini taşıyan, Galatasaray'ın seçtiği bu renkler, o dönemdeki
            baskıcı rejimden dolayı değiştirilmek zorunda kaldı. Kısacası tek sene, yani 1905 ile 1906 arası kırmızı
            beyaz forma giyildi. 1905 ile 1906 yılları arasında giyilmiş olan bu forma gömlekten yapılmaydı. Yakaları ve
            çorapları kırmızı renkte idi. Bunun dışında bütünüyle beyaz renkten oluşuyordu. Daha sonra takım 1906
            yılında, Yanni Vassiliadis tarafından gösterilen bir katalogdaki formayı beğenip, sarı lacivert renkte,
            parçalı görünümde olan bir formada karar kıldı. İşte Galatasaray tarihinde çekilmiş olan ilk fotoğrafta
            futbolcuların üzerindeki forma bu belirlenen 2. renkte, yani nohut sarısı ve kraliyet mavisi renklerindeydi.
            Ancak 2 sene giyildikten sonra uğursuz geldiği düşüncesiyle renkler değiştirildi. Daha sonraları ezeli
            rakibi Fenerbahçe'nin sarı-lacivert forma seçiminden dolayı, Galatasaray bir daha bu renkleri kullanmadı.
            Galatasaray parçalı formasına ise 6 Aralık 1908 tarihinde geçiş yaptı. İlk olarak bu tarihte takım
            sarı-kırmızı forma giydi. Bu formanın Yakaları kırmızı idi, ancak kimi futbolcularda yakalarının zıt renk
            olduğuna da rastlanırdı. Yine standartsızlıktan doğan sebeplerle bazı futbolcular o dönem yanlış renk
            dizilişine sahip, yani formaya göre sol gövdesi sarı olan formalar giymişlerdi. Ancak 1910 yılından itibaren
            standart oturtulmuş ve uzunca bir süre renk dizilişi korunmuştur.
        </p>
        <p>
            Galatasaray Spor Kulübü'nün ilk renkleri kırmızı-beyaz'dır. Türk bayrağı'nın renklerinden esinlenerek
            seçilen bu renkler, dönemin yönetimi tarafından kuşkuyla karşılanmış ve futbolcular sıkı bir takibe
            alınmışlardır. Bu nedenle, sarı-siyah renkler gündeme gelmiş ama bunlar da kalıcı olmamış ve Galatasaray,
            bugünkü renklerine kavuşmuştur. Bu renklerin öyküsünü Ali Sami Yen şu şekilde açıklamaktadır:
        </p>
        <p>
            Birçok yerleri dolaştıktan sonra, nihayet Bahçekapı'daki Şişman Yanko'nun dükkânına gidilerek orada zarif
            iki yünlü kumaşa tesadüf ettik. Biri, vişneye çalan koyuca tatlı bir kırmızı, öteki de, içinde turuncudan iz
            taşıyan tok bir sarı. Tezgâhtar, mahirane bir el hareketi ile kumaşların dalgalarını birleştirdi. Bir saka
            kuşunun başı ile kanadının yarattığı renk güzelliğine benzer bir parlaklık hasıl oldu. Ateşin içindeki renk
            oyunlarını görür gibi olmuştuk. Sarı-Kırmızı alevinin takımımız üstünde parıldamasını tasavvur ediyor ve
            bizi derhal galibiyetten galibiyete götüreceğini tahayyül ediyorduk. Nitekim de öyle oldu." Buna karşılık
            kuruculardan Bekir Sıtkı Bircan, söz konusu renklerin Gül Baba'nın II. Beyazıd'a verdiği sarı ve kırmızı
            güllerden esinlendiğini ileri sürer.
        </p>
        <p>
            Galatasaray 1979-80 sezonundan itibaren formasına sponsor almaya başladı. Günümüzde Galatasaray'ın
            formalarını <a href="https://tr.wikipedia.org/wiki/Nike_(%C5%9Firket)">Nike</a> üretmektedir.
        </p>
        <img src="https://upload.wikimedia.org/wikipedia/commons/thumb/f/fe/GalatasarayKitHistoryJuly2021.png/520px-GalatasarayKitHistoryJuly2021.png"
            alt="Galatasaray'ın iç saha formaları geçmişi 1905-2022">
    </section>
    <hr>
    <section>
        <h2>Başarılar ve ödüller</h2>
        <article>
            <h3>Ulusal</h3>
            <ul>
                <li><a href="https://tr.wikipedia.org/wiki/S%C3%BCper_Lig"><b>Süper Lig</b></a><b>(rekor)</b></li>
                <ul>
                    <li><b>Şampiyon (22)</b>: 1961-62, 1962-63, 1968-69, 1970-71, 1971-72, 1972-73, 1986-87, 1987-88,
                        1992-93,
                        1993-94, 1996-97, 1997-98, 1998-99, 1999-00, 2001-02, 2005-06, 2007-08, 2011-12, 2012-13,
                        2014-15,
                        2017-18, 2018-19</li>
                    <li><b>İkinci (13)</b>:1956-57*, 1957-58*, 1959, 1960-61, 1965-66, 1974-75, 1978-79, 1985-86,
                        1990-91,
                        2000-01,
                        2002-03, 2013-14, 2020-21</li>
                </ul>
                <li><a href="https://tr.wikipedia.org/wiki/T%C3%BCrkiye_Kupas%C4%B1"><b>Türkiye
                            Kupası</b></a><b>(rekor)</b>
                </li>
                <ul>
                    <li><b>Şampiyon (18)</b>: 1963, 1964, 1965, 1966, 1973, 1976, 1982, 1985, 1991, 1993, 1996, 1999,
                        2000,
                        2005,
                        2014, 2015, 2016, 2019</li>
                    <li><i>Finalist (5)</i>: 1969, 1980, 1994, 1995, 1998</li>
                </ul>
                <li><a href="https://tr.wikipedia.org/wiki/T%C3%BCrkiye_S%C3%BCper_Kupas%C4%B1"><b>Süper
                            Kupa</b></a><b>(rekor)</b></li>
                <ul>
                    <li><b>Şampiyon (16)</b>: 1966, 1969, 1972, 1982, 1987, 1988, 1991, 1993, 1996, 1997, 2008, 2012,
                        2013,
                        2015, 2016, 2019</li>
                    <li><i>Finalist (9)</i>: 1971, 1973, 1976, 1985, 1994, 1998, 2006, 2014, 2018</li>
                </ul>
                <li><a href="https://tr.wikipedia.org/wiki/Mill%C3%AE_K%C3%BCme"><b>Millî Küme</b></a></li>
                <ul>
                    <li><b>Şampiyon (1)</b>: 1939</li>
                </ul>
                <li><a href="https://tr.wikipedia.org/wiki/T%C3%BCrkiye_Futbol_%C5%9Eampiyonas%C4%B1"><b>Türkiye Futbol
                            Şampiyonası</b></a></li>
                <ul>
                    <li><i>İkinci (1)</i>: 1949</li>
                </ul>
                <li><a href="https://tr.wikipedia.org/wiki/Ba%C5%9Fbakanl%C4%B1k_Kupas%C4%B1"><b>Başbakanlık
                            Kupası</b></a>
                </li>
                <ul>
                    <li><b>Şampiyon (5)</b>: 1975, 1979, 1986, 1990, 1995</li>
                    <li><i>Finalist (2)</i>: 1980, 1989</li>
                </ul>
                <li><a href="https://tr.wikipedia.org/wiki/50._Y%C4%B1l_Kupas%C4%B1"><b>50. Yıl Kupası</b></a></li>
                <ul>
                    <li><b>Şampiyon </b>: 1973</li>
                </ul>
                <li><a href="https://tr.wikipedia.org/wiki/%C4%B0stanbul_Futbol_Ligi"><b>İstanbul Ligi</b></a></li>
                <ul>
                    <li><b>Şampiyon (6)</b>: 1925, 1926, 1927, 1929, 1931, 1949</li>
                </ul>
                <li><a href="https://tr.wikipedia.org/wiki/%C4%B0stanbul_Futbol_Ligi"><b>İstanbul Futbol Ligi</b></a>
                </li>
                <ul>
                    <li><b>Şampiyon (3)</b>: 1909, 1910, 1911</li>
                </ul>
                <li><a href="https://tr.wikipedia.org/wiki/Cuma_Ligi"><b>Cuma Ligi</b></a></li>
                <ul>
                    <li><b>Şampiyon (2)</b>: 1916, 1922</li>
                </ul>
                <li><a href="https://tr.wikipedia.org/wiki/%C4%B0stanbul_Profesyonel_Ligi"><b>İstanbul Profesyonel
                            Ligi</b></a></li>
                <ul>
                    <li><b>Şampiyon (3)</b>: 1955, 1956, 1958</li>
                </ul>
            </ul>
        </article>
        <article>
            <h3>Uluslararası</h3>
            <ul>
                <li><a href="https://tr.wikipedia.org/wiki/UEFA_S%C3%BCper_Kupas%C4%B1"><b>UEFA Süper Kupa</b></a></li>
                <ul>
                    <li><b>Şampiyon (1): 2000[103]</b></li>
                </ul>
                <li><a href="https://tr.wikipedia.org/wiki/UEFA_Avrupa_Ligi"><b>UEFA Kupası</b></a></li>
                <ul>
                    <li><b>Şampiyon (1): 1999-2000[104]</b></li>
                </ul>
            </ul>
        </article>
        <p>*Türkiye 1. Liginin başladığı tarih TFF tarafından 1959 yılı olarak kabul edilmesine karşın, TFF Tahkim
            Kurulunun 09.05.2002 tarih, 2002/52E ve 2002/68K sayılı kararı tahtında Beşiktaş Kulübünün 1956-1957 ve
            1957-1958 sezonlarında Türkiye Ligi şampiyonu olduğunu karara bağlamıştır. 1956-1957 ve 1957-1958 yıllarında
            Galatasaray 2. olduğu için , ikincilik sayısı +2 fazladır.</p>
    </section>
    <hr>
</body>
<footer>
    <h3>Done by SEMİH EMİROĞLU</h3>
</footer>

</html>